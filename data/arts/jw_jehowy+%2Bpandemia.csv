title,txt,added,links
Proroctwo biblijne spełniające się na naszych oczach," Rozdział 10
Proroctwo biblijne spełniające się na naszych oczach
Czy zastanawiałeś się kiedyś, dlaczego świat jest dziś zupełnie inny niż 100 lat temu? Sporo zmieniło się na lepsze. W wielu krajach rutynowo leczy się choroby, które dawniej nieuchronnie kończyły się śmiercią, a przeciętny człowiek żyje na poziomie nieosiągalnym dla jego przodków. Z drugiej strony nasze stulecie było świadkiem najstraszliwszych wojen i najpotworniejszych okrucieństw w dziejach ludzkości. Eksplozja demograficzna, zanieczyszczenie środowiska oraz kolosalne arsenały broni nuklearnej, biologicznej i chemicznej, nagromadzonej na świecie, zagrażają pomyślności, a nawet dalszemu istnieniu rodzaju ludzkiego. Dlaczego wiek XX tak bardzo różni się od minionych stuleci?
1 (oraz wstęp). (a) Czym wiek XX różni się od poprzednich stuleci? (b) Co pomoże nam zrozumieć, dlaczego nasze czasy są tak odmienne?
ODPOWIEDŹ na powyższe pytanie wiąże się ze zdumiewającym proroctwem biblijnym, które się spełnia na naszych oczach. Wypowiedział je sam Jezus, a dowodzi ono nie tylko natchnienia Biblii, lecz także tego, że żyjemy w przededniu dramatycznych
 zmian na arenie światowej. Co to za proroctwo? I skąd wiemy, iż oglądamy jego spełnienie?
Wielkie proroctwo Jezusa
2, 3. Jakie pytanie zadali Jezusowi jego uczniowie i gdzie znajdujemy jego odpowiedź?
2 Biblia donosi, że na krótko przed śmiercią Jezusa jego uczniowie rozmawiali o okazałych budynkach świątyni w Jeruzalem, których ogrom i pozorna trwałość robiły na nich duże wrażenie. Jezus powiedział jednak: „Czyż nie przyglądacie się temu wszystkiemu? Zaprawdę powiadam wam: Żadną miarą nie pozostanie tu kamień na kamieniu, który by nie był zwalony” (Mateusza 24:1, 2).
3 Słowa te musiały zaskoczyć uczniów, więc nieco później poprosili Jezusa o dalsze informacje: „Powiedz nam, kiedy się to stanie oraz co będzie znakiem twej obecności i zakończenia systemu rzeczy” (Mateusza 24:3). Jego odpowiedź znajdujemy w następnych wersetach rozdziału 24 oraz 25 Ewangelii według Mateusza. Zanotował ją również Marek w rozdziale 13 swego sprawozdania ewangelicznego oraz Łukasz — w rozdziale 21. Było to bez wątpienia najważniejsze z proroctw wypowiedzianych przez Jezusa podczas jego pobytu na ziemi.
4. O jakie różne sprawy chodziło uczniom Jezusa?
4 Uczniowie dopytywali się w gruncie rzeczy o kilka spraw. Zaczęli od pytania: „Kiedy się to stanie?” — innymi słowy: Kiedy będzie zburzone Jeruzalem i świątynia? Ponadto chcieli się dowiedzieć, co za znak poświadczy, że rozpoczęła się obecność Jezusa w charakterze władcy niebiańskiego Królestwa Bożego i że zbliża się koniec dotychczasowego systemu rzeczy.
5. (a) Jak wyglądało wstępne spełnienie proroctwa Jezusa, a kiedy jego słowa miały się urzeczywistnić w całej pełni? (b) Od czego rozpoczął Jezus swoją odpowiedź na pytanie uczniów?
 5 Jezus w swej odpowiedzi uwzględnił obie kwestie. Spora część jego słów spełniła się jeszcze w I wieku, w latach poprzedzających straszliwą zagładę Jeruzalem z roku 70 n.e. (Mateusza 24:4-22). Ale jego proroctwo miało nabrać jeszcze większego znaczenia później, właśnie za naszych dni. Cóż takiego powiedział więc Jezus? Rozpoczął słowami zanotowanymi w wersetach 7 i 8: „Powstanie (...) naród przeciw narodowi i królestwo przeciw królestwu, będą też braki żywności i trzęsienia ziemi w jednym miejscu po drugim. Wszystko to dopiero początek boleści”.
6. Jakie pokrewne proroctwo przypominają nam słowa Jezusa z Mateusza 24:7, 8?
6 Jak stąd wynika, obecności Jezusa w roli niebiańskiego Króla miały towarzyszyć burzliwe wydarzenia na ziemi. Znajduje to potwierdzenie w równoległym proroctwie z Księgi Objawienia, zwanej też Apokalipsą — w wizji czterech jeźdźców (Objawienie 6:1-8). Pierwszy z nich obrazuje samego Jezusa jako zwycięskiego Króla. Pozostali jeźdźcy oraz ich rumaki symbolizują ziemskie wypadki, które miały znamionować początek jego rządów: wojnę, głód oraz przedwczesną śmierć z różnych przyczyn. Czy dostrzegamy dziś spełnianie się obu tych proroctw?
Wojna
7. Co zostało proroczo zobrazowane przez szarżę drugiego z jeźdźców apokaliptycznych?
7 Przypatrzmy się im nieco bliżej. Jezus oznajmił najpierw: „Powstanie (...) naród przeciw narodowi i królestwo przeciw królestwu”. Przepowiedział zatem wojnę. Wyobrażał ją również drugi z czterech jeźdźców
 Apokalipsy. Czytamy: „I pojawił się inny koń, maści ognistej, a siedzącemu na nim zezwolono odebrać ziemi pokój, aby jedni drugich zabijali; i dano mu wielki miecz” (Objawienie 6:4). Ale przecież ludzkość toczy wojny od tysięcy lat. Dlaczego w takim razie słowa te miałyby się w jakimś szczególnym sensie odnosić do naszych czasów?
8. Dlaczego należało oczekiwać, że wyróżniającym się elementem znaku będzie wojna?
8 Trzeba pamiętać, że wojna sama w sobie nie jest znakiem obecności Jezusa. Na ów znak składają się wszystkie zdarzenia przepowiedziane w jego proroctwie, zachodzące mniej więcej w tym samym czasie. Wojna jest jednak pierwszym z wymienionych szczegółów, można więc oczekiwać, że spełnianie się tej części znaku będzie wyjątkowo przykuwać uwagę. A nikt nie zaprzeczy, iż całe dotychczasowe dzieje ludzkości nie znały takich wojen, jak te, które stoczono w XX wieku.
9, 10. Jak zaczęły się spełniać proroctwa dotyczące wojny?
9 Na przykład żadna z dawniejszych wojen — a nieraz bywały one okrutne i niszczycielskie — nawet w przybliżeniu nie dorównuje pod względem spustoszeń dwom wojnom światowym wywołanym w naszym stuleciu. Już pierwsza z nich pociągnęła za sobą 14 milionów ofiar, to jest więcej niż wynosi liczba
 mieszkańców niejednego kraju. Istotnie „zezwolono odebrać ziemi pokój, aby jedni drugich zabijali”.
10 Proroctwo podaje, że wojowniczy drugi jeździec Apokalipsy otrzymał „wielki miecz”. Co to oznacza? Coraz bardziej śmiercionośny oręż wojenny. Czołgi, samoloty, gazy trujące, łodzie podwodne, działa rażące ogniem z odległości wielu kilometrów — cała ta broń pozwala człowiekowi coraz skuteczniej zabijać bliźnich. A od pierwszej wojny światowej „wielki miecz” stał się jeszcze bardziej niszczycielski, gdyż zaczęto stosować łączność radiową, radar, udoskonaloną broń palną, bakteriologiczną i chemiczną, miotacze ognia, napalm, nowe rodzaje bomb, międzykontynentalne rakiety balistyczne, łodzie podwodne o napędzie atomowym, nowoczesne samoloty i wielkie okręty wojenne.
„Początek boleści”
11, 12. W jakim sensie pierwsza wojna światowa była jedynie „początkiem boleści”?
11 Wstępne wersety proroctwa Jezusa zamyka oświadczenie: „To dopiero początek boleści”. Słowa te z pewnością można odnieść do pierwszej wojny światowej. Zakończenie jej w roku 1918 nie przyniosło trwałego pokoju. Wkrótce potem nastąpiły mniejsze, choć równie okrutne konflikty zbrojne w Etiopii, Libii,
 Hiszpanii, Rosji, w Indiach i innych krajach. Później wybuchła straszliwa druga wojna światowa, której ofiarą padło ponad 50 milionów żołnierzy i cywilów.
12 Porozumienia pokojowe oraz okresowe zawieszenia broni nie zmieniają faktu, iż ludzkość w dalszym ciągu jest w stanie wojny. W roku 1987 podano, że od 1960 roku rozgorzało 81 większych wojen, w których zginęło 12 555 000 mężczyzn, kobiet i dzieci. W roku 1987 prowadzono więcej wojen niż w jakimkolwiek innym roku w dotychczasowych dziejach.1 Poza tym gospodarkę świata obciążają wydatki na zbrojenia, sięgające biliona dolarów rocznie.2 Nie ulega wątpliwości, że obecnie spełnia się proroctwo Jezusa, iż „powstanie (...) naród przeciw narodowi i królestwo przeciw królestwu”. Czerwony koń wojny nie przerywa złowrogiego galopu po ziemi. A co można powiedzieć o drugim elemencie znaku?
Braki żywności
13. Jakie kolejne tragiczne zdarzenia przepowiedział Jezus i jak wizja trzeciego jeźdźca Apokalipsy potwierdziła jego proroctwo?
13 Jezus przepowiedział też „braki żywności (...) w jednym miejscu po drugim”. Popatrzmy, jak dalece harmonizuje to z szarżą trzeciego z czterech jeźdźców apokaliptycznych. Czytamy o nim: „Zobaczyłem: oto koń czarny, a siedzący na nim miał w ręce wagę szalkową. I usłyszałem głos jakby spośród czworga żywych stworzeń, mówiący: ‚Litr pszenicy za denara i trzy litry jęczmienia za denara; a nie czyń szkody oliwie i winu’” (Objawienie 6:5, 6). Jakże dotkliwy brak żywności!
14. Jakie znaczniejsze klęski głodu, szerzące się od roku 1914, spełniły proroctwo Jezusa?
14 Czy proroctwo to może się spełnić w dobie dzisiejszej, kiedy tyle krajów osiągnęło niezwykle wysoką
 stopę życiową? Rzut oka na świat jako całość jednoznacznie odpowiada na to pytanie. Historia uczy, że wojny oraz katastrofy żywiołowe pociągają za sobą głód. Trudno zatem się dziwić, iż raz po raz pojawia się on w naszym stuleciu, które dużo bardziej niż minione wieki obfituje w nieszczęścia i wojny. Od roku 1914 srożył się w wielu rejonach ziemi. W pewnym doniesieniu wymieniono ponad 60 większych klęsk głodu odnotowanych po 1914 roku w tak odległych od siebie krajach, jak: Grecja, Holandia, ZSRR, Nigeria, Czad, Chile, Peru, Bangladesz, Bengal Zachodni, Kambodża, Etiopia i Japonia.3 Gdzieniegdzie brakowało pożywienia przez kilka lat, co miliony ludzi przypłaciło życiem.
15, 16. Jaki jeszcze niedobór stanowi dziś naprawdę śmiertelne zagrożenie?
15 O wielkich klęskach głodu zazwyczaj jest dość głośno, a kiedy wreszcie się kończą, ludzie nimi dotknięci powoli wracają do względnie normalnego życia. Jednakże w XX wieku pojawił się jeszcze groźniejszy niedobór żywności. Jest mniej dramatyczny i dlatego często nie zwraca się na niego uwagi, tymczasem ciągnie się przez całe lata. Chodzi o dotkliwe niedożywienie, będące udziałem piątej części mieszkańców naszej planety i powodujące śmierć od 13 do 18 milionów osób rocznie.4
16 Innymi słowy, co dwa dni niedostatek pożywienia pozbawia życia tyle ludzi, ile bomba atomowa zrzucona na Hirosimę. W ciągu dwóch lat umiera wskutek następstw głodu więcej osób niż zginęło żołnierzy na polach pierwszej i drugiej wojny światowej. Czy więc od roku 1914 występowały „braki żywności (...) w jednym miejscu po drugim”? Z całą pewnością!
 Trzęsienia ziemi
17. Jakie niszczycielskie trzęsienie ziemi wystąpiło wkrótce po roku 1914?
17 Dnia 13 stycznia 1915 roku, zaledwie kilka miesięcy po wybuchu pierwszej wojny światowej, Abruzję we Włoszech nawiedziło trzęsienie ziemi, które pochłonęło 32 610 ofiar. Katastrofa ta uprzytamnia nam, że wojnom i brakom żywności znamionującym obecność Jezusa miało towarzyszyć jeszcze coś innego, mianowicie „trzęsienia ziemi w jednym miejscu po drugim”. Trzęsienie ziemi w Abruzji stanowiło — podobnie jak wojna i głód — zaledwie „początek boleści”.
 *
18. W jaki sposób spełniło się proroctwo Jezusa o trzęsieniach ziemi?
18 W XX wieku wstrząsy sejsmiczne są zjawiskiem powszednim, a dzięki nowoczesnym środkom przekazu cała ludzkość jest świetnie poinformowana o zaistniałych spustoszeniach. Wymieńmy chociaż niektóre: w roku 1920 podczas trzęsienia ziemi
 w Chinach zginęło 200 000 osób, w 1923 w Japonii — 99 300, w 1935 na obszarze dzisiejszego Pakistanu — 25 000, a w 1939 w Turcji — 32 700 osób. Trzęsienie ziemi, jakie nawiedziło Peru w 1970 roku, pociągnęło za sobą 66 800 ofiar. W roku 1976 w chińskim mieście Tangszan poniosło śmierć 240 000 (a według niektórych źródeł aż 800 000) ludzi. Stosunkowo niedawno, bo w 1988 roku, potężny wstrząs w Armenii uśmiercił 25 000 osób.
 * Na świecie faktycznie występują „trzęsienia ziemi w jednym miejscu po drugim”!6
„Plaga śmiertelna”
19. Jaki kolejny składnik znaku został przepowiedziany przez Jezusa, a zobrazowany przez czwartego z jeźdźców Apokalipsy?
19 Następny element proroctwa Jezusa wiąże się z chorobami. Przepowiedział on, jak donosi ewangelista Łukasz, „w jednym miejscu po drugim zarazy” (Łukasza 21:11). Również ten szczegół harmonizuje z wizją czterech jeźdźców apokaliptycznych. Ostatni z nich ma bowiem na imię Śmierć. Obrazuje przedwczesny zgon z rozmaitych przyczyn, między innymi od „plagi śmiertelnej” i dzikich „bestii ziemi” (Objawienie 6:8).
20. Jaka tragiczna pandemia spełniła częściowo proroctwo Jezusa o zarazach?
20 Jeszcze w latach 1918-1919 przeszło miliard osób zachorowało na grypę hiszpankę, a ponad 20 milionów zmarło. Pandemia ta pochłonęła więcej istnień ludzkich niż sama wojna.7 A mimo wielu osiągnięć medycyny obecne pokolenie w dalszym ciągu jest nękane przez „plagę śmiertelną”, inaczej mówiąc „zarazę”.
 Dlaczego? Choćby dlatego, że kraje uboższe nie zawsze są w stanie skorzystać z dorobku nauki. Ich mieszkańcy cierpią i umierają wskutek chorób, które dałyby się wyleczyć, gdyby było na to więcej pieniędzy.
21, 22. Jak mieszkańcy krajów bogatych i biednych cierpią z powodu „plagi śmiertelnej”?
21 Na całym świecie około 150 milionów ludzi choruje na malarię. Jakieś 200 milionów jest zarażonych bilharcjozą. Choroba Chagasa nęka w przybliżeniu 10 milionów osób. Mniej więcej 40 milionów cierpi na onchocerkozę (ślepotę rzeczną). Miliony dzieci umierają rokrocznie na ostrą biegunkę.8 Sporo zmartwień dalej przysparza gruźlica i trąd. ‛Zarazy w jednym miejscu po drugim’ dają się we znaki zwłaszcza ubogim tego świata.
22 Nie lepiej wiedzie się jednak ludziom zamożnym. Na przykład grypa dosięga zarówno biednych, jak i bogatych. W roku 1957 epidemia grypy w USA uśmierciła 70 000 osób. Ocenia się, że co szósty mieszkaniec RFN prędzej czy później zapadnie na raka.9 Bogatych i biednych nawiedzają także choroby przenoszone drogą płciową. Najczęstszą chorobą zakaźną w USA jest rzeżączka, a również w pewnych rejonach Afryki cierpi na nią aż 18,9 procent ludności.10 Kiła, opryszczka narządów płciowych, zakażenia
 chlamydiami — to tylko kilka „zaraz” szerzących się na całym świecie przez kontakty seksualne.
23. Jaka „plaga śmiertelna” trafiła ostatnio na pierwsze strony gazet?
23 Ostatnimi czasy lista „zaraz” powiększyła się o jeszcze jedną „plagę śmiertelną” — o AIDS. Choroba ta sieje grozę choćby dlatego, że jak dotąd (do chwili napisania tej książki) nie ma na nią lekarstwa, a liczba ofiar stale wzrasta. Doktor Jonathan Mann, który z ramienia WHO (Światowej Organizacji Zdrowia) kieruje programem zwalczania AIDS, oświadczył: „Według naszych ocen na świecie jest dziś 5 do 10 milionów osób zarażonych wirusem powodującym zanik odporności (HIV)”.11 Szacuje się, że wirus AIDS co minuta atakuje nową ofiarę. Rzeczywiście jest to „plaga śmiertelna”! A co z proroctwem o groźnych dzikich bestiach?
„Bestie ziemi”
24, 25. (a) Do jakich „bestii” nawiązywał Ezechiel? (b) Co powiedział Jezus o panoszeniu się takich „bestii” na ziemi podczas jego obecności?
24 Jeżeli w naszych czasach prasa wspomina o dzikich zwierzętach, to zazwyczaj dlatego, że niektóre gatunki są zagrożone lub bliskie wyginięcia. To raczej człowiek jest niebezpieczny dla „bestii ziemi” niż na odwrót. Niemniej ludzie padają czasem ofiarą dzikich zwierząt, na przykład tygrysów w Indiach.
25 Biblia jednak kieruje naszą uwagę na inne bestie, które w ostatnich latach faktycznie szerzą trwogę. Prorok Ezechiel przyrównał do dzikich zwierząt pewnych brutalnych ludzi, pisząc: „Przywódcy pośród niej są jak wilki rozdzierające zdobycz: rozlewają krew, zabijają ludzi, aby osiągnąć niesprawiedliwe zyski” (Ezechiela 22:27, BT). Kiedy Jezus wygłaszał
 proroctwo o „wzmagającym się bezprawiu”, mówił w gruncie rzeczy o takich „bestiach” grasujących na ziemi podczas jego obecności (Mateusza 24:12). Pisarz biblijny Paweł dodał, że „w dniach ostatecznych” ludzie będą „chciwi, (...) niepowściągliwi, okrutni, nie miłujący tego, co dobre” (2 Tymoteusza 3:1-3, Bw). Czyż nie dzieje się tak od roku 1914?
26-28. Jakie doniesienia z całego świata wskazują, że po ziemi grasują zbrodnicze „bestie”?
26 Z całą pewnością. Może to potwierdzić niemal każdy człowiek, a zwłaszcza mieszkańcy dużych miast. Gdyby ktoś miał wątpliwości, wystarczy się zapoznać z poniższymi doniesieniami. Kolumbia: „W minionym roku policja odnotowała (...) jakieś 10 000 morderstw i 25 000 napadów z bronią w ręku”. Stan Wiktoria w Australii: „Gwałtowny wzrost przestępczości”. USA: „Rekordowa liczba zabójstw w Nowym Jorku”. „W ubiegłym roku Detroit miało najwyższy w kraju wskaźnik morderstw — 58 na 100 000 mieszkańców — i tym samym prześcignęło miasto Gary w stanie Indiana”.
27 Zimbabwe: „Dzieciobójstwo przybrało zastraszające rozmiary”. Brazylia: „Dokonuje się tu tylu przestępstw i tyle ludzi nie rozstaje się z bronią, że wiadomości o napadach nie robią już na nikim wrażenia”. Nowa Zelandia: „Przestępstwa kryminalne i napady na tle seksualnym pozostają główną troską policji”. „Porywczość Nowozelandczyków zasługuje tylko na miano barbarzyństwa”. Hiszpania: „Kraj boryka się z problemem narastającej przestępczości”. Włochy: „Seria zabójstw sygnalizuje, że mafia sycylijska podniosła się po porażce”.
28 To tylko niewielka próbka doniesień, jakie ukazały się w prasie na krótko przed opublikowaniem
 niniejszej książki. Po świecie bez wątpienia grasują istne „bestie”, przez które ludzie drżą o swe bezpieczeństwo.
Głoszenie dobrej nowiny
29, 30. Jaka sytuacja w chrześcijaństwie stanowi spełnienie proroctwa Jezusa?
29 A jak w trudnych czasach obecności Jezusa miało się powodzić religii? Z jednej strony prorokował on, że nastąpi wzrost aktywności religijnej: „I powstanie wielu fałszywych proroków, i wprowadzą wielu w błąd” (Mateusza 24:11). Z drugiej strony przepowiedział zanik zainteresowania Bogiem wśród ogółu wyznawców chrześcijaństwa, oświadczył bowiem: „U większości ostygnie miłość” (Mateusza 24:12).
30 Słowa te trafnie opisują to, co się obecnie dzieje w chrześcijaństwie. Główne kościoły wszędzie tracą wiernych i podupadają. W Anglii oraz w państwach skandynawskich, stanowiących niegdyś ostoję protestantyzmu, religia jest już niemal martwa. Również Kościół katolicki narzeka na brak księży i spadek popularności. Kwitną natomiast marginalne wyznania. Rozrastają się sekty oparte na religiach Wschodu, a zachłanni kaznodzieje telewizyjni wyłudzają od ludzi miliony dolarów.
31. Co zgodnie z przepowiednią Jezusa ułatwia nam dziś zidentyfikowanie prawdziwych chrześcijan?
 31 A co można powiedzieć o prawdziwym chrystianizmie, religii założonej przez Jezusa i głoszonej przez jego apostołów? Miała ona istnieć podczas jego obecności, ale jak ją rozpoznać? Chrystianizm posiada wiele cech charakterystycznych, a jedną z nich wymienił Jezus w swym wielkim proroctwie: otóż prawdziwi chrześcijanie mieli się zajmować ogólnoświatową działalnością kaznodziejską. Oznajmił: „A ta dobra nowina o Królestwie będzie głoszona po całej zamieszkanej ziemi na świadectwo wszystkim narodom; i wtedy nadejdzie koniec” (Mateusza 24:14).
32. Które ugrupowanie jako jedyne spełnia proroctwo Jezusa z Mateusza 24:14?
32 Głoszenie to odbywa się obecnie, i to na ogromną skalę! Ugrupowanie religijne noszące nazwę Świadków Jehowy prowadzi najrozleglejszą działalność kaznodziejską w dziejach chrystianizmu (Izajasza 43:10, 12). Do tej ogólnoziemskiej kampanii głoszenia Świadkowie Jehowy przygotowywali się już w roku 1919, gdy główne religie chrześcijaństwa mieszały się do polityki, popierając skazaną na niepowodzenie Ligę Narodów.
33, 34. Na jaką skalę głoszona jest po całym świecie dobra nowina o Królestwie?
33 Na świecie było wówczas zaledwie 10 000 owych Świadków, wiedzieli oni jednak, jakie dzieło należy wykonać. Odważnie podjęli się głoszenia. Zdawali sobie sprawę, że podział na duchowieństwo i laików pozostaje w sprzeczności z nakazami biblijnymi i pierwowzorem apostolskim. Toteż wszyscy co do jednego zaczęli się szkolić w rozmawianiu z bliźnimi o Królestwie Bożym. Stali się społecznością kaznodziejów.
 34 Z biegiem czasu głosiciele ci napotkali ostry sprzeciw. W Europie zwalczały ich rozmaite rządy totalitarne. W USA i w Kanadzie sięgano przeciw nim po środki prawne i podjudzano motłoch. W innych krajach stawili czoło fanatycznym uprzedzeniom religijnym oraz okrutnym prześladowaniom ze strony bezwzględnych dyktatorów. W ostatnich latach muszą się bronić przed panoszącym się wokół duchem sceptycyzmu i pogoni za przyjemnościami. Wytrwali jednak aż do dziś, a jest ich już przeszło 4 miliony w 212 krajach. Dobra nowina jeszcze nigdy nie była głoszona z takim rozmachem, co stanowi niezbity dowód spełniania się tej części znaku!
Co to wszystko oznacza?
35. (a) Dlaczego obecne spełnianie się proroctw dodatkowo dowodzi, że Biblia jest natchniona przez Boga? (b) Co dziś oznacza dla nas pojawienie się znaku podanego przez Jezusa?
35 Nie ulega wątpliwości, że na własne oczy oglądamy wielki znak podany przez Jezusa. Jest to kolejny fakt potwierdzający, iż Biblia rzeczywiście została natchniona przez Boga. Nikt z ludzi nie mógł na tyle lat naprzód przepowiedzieć wydarzeń rozgrywających się w XX wieku. Co więcej, spełnianie się znaku wskazuje, że żyjemy w okresie obecności Jezusa i zakończenia systemu rzeczy (Mateusza 24:3). Jakie to ma znaczenie? Co się wiąże z obecnością Jezusa? I co za system rzeczy dobiega teraz kresu? Chcąc uzyskać odpowiedź na te pytania, musimy się zapoznać z innym ważnym dowodem natchnionego charakteru Biblii — z jej zdumiewającą harmonią wewnętrzną. Zagadnienie to omówimy w następnym rozdziale, z którego dowiemy się też, jak myśl przewodnia Biblii osiągnie niebawem zadziwiający punkt kulminacyjny.
[Przypisy]
^ ak. 17 W latach 1914-1918 zdarzyło się co najmniej 5 wstrząsów tektonicznych o sile 8 i więcej stopni w skali Richtera — znacznie silniejszych niż w Abruzji. Wystąpiły one jednak na peryferiach naszej planety, toteż nie przyciągnęły tyle uwagi, co tamto trzęsienie ziemi we Włoszech.5
^ ak. 18 Wprawdzie podaje się różne liczby ofiar niektórych trzęsień ziemi, jednak wszystkie te katastrofy były tragiczne w skutkach.
[Pytania do studium]",,https://www.jw.org/open?docid=1101989040&prefer=lang&wtlocale=P
Pytania do studium broszury Jak krew może ocalić twoje życie?,"Pytania do studium broszury Jak krew może ocalić twoje życie?
Przy niektórych pytaniach podano odsyłacze do materiału dodatkowego, zamieszczonego na stronach 27-31. Można poprosić o wypowiedzi dotyczące wskazanych urywków, a gdy starczy czasu, można je odczytać.
PIERWSZY TYDZIEŃ
Strona 2
1-4. Dlaczego zachodzi potrzeba zastanowienia się nad tym, jak krew może ocalić życie? (Zobacz stronę 27, akapity 1-3).
Strona 3
1, 2. Dlaczego krew w naturalny sposób wiąże się z życiem, i co wspólnego ma z tą sprawą Bóg?
3, 4. Dlaczego powinno nas interesować, co Bóg ma do powiedzenia na temat krwi?
5. Dlaczego warto zwrócić uwagę na wypowiedź Bożą z Księgi Rodzaju 9:3-6, i jakie jest jej znaczenie?
6. Jakich ustaleń co do krwi mieli się trzymać Izraelici?
Strona 4
1, 2. Jakie korzyści odnosili starożytni Izraelici z przestrzegania praw Bożych, co jednak uważali za najważniejszy powód powstrzymywania się od krwi?
3. Jak należało potraktować prawo o krwi w razie nagłej potrzeby?
Strona 5
1, 2. Jak Jezus zapatrywał się na prawo o krwi?
3, 4. (a) Jaka decyzja o stosunku chrześcijan do krwi zapadła na naradzie apostołów? (b) Skąd wiadomo, że nie było to jedynie tymczasowe rozporządzenie?
5. Jak ważne zdaniem apostołów Jezusa było powstrzymywanie się od krwi?
6, 7. Jakie jeszcze dowody przemawiają za tym, że postanowienie co do krwi nie było tymczasowe?
Strona 6
1, 2. Jak w czasach przedchrześcijańskich używano krwi w medycynie?
3. Jak pierwsi chrześcijanie z czasów rzymskich zapatrywali się na przyjmowanie krwi nawet jako leku?
4-6. (a) Jak zaczęto stosować transfuzje krwi? (b) Dlaczego w świetle prawa Bożego nie powinno się przyjmować krwi do żył?
7. Dlaczego Świadkowie Jehowy odmawiają transfuzji krwi? (Zobacz stronę 27, akapity 4-6, oraz stronę 28, akapit 1).
Strona 7
1. Dlaczego powinniśmy poznać medyczne aspekty leczenia krwią,
mimo że jako chrześcijanie nie przyjmujemy transfuzji głównie z przyczyn religijnych?
DRUGI TYDZIEŃ
Strona 7
2, 3. Jaką rolę we współczesnej medycynie odgrywa transfuzja krwi?
4, 5. Dlaczego mądrze jest zbadać, jakie ryzyko wiąże się z przyjęciem krwi?
Strona 8
1. O co należałoby zapytać w związku z przetaczaniem krwi?
2, 3. Dlaczego oznaczanie grup krwi i próba krzyżowa ograniczają, ale nie eliminują zagrożeń?
4, 5. Dlaczego przetoczenie krwi oddziałuje niekorzystnie na układ odpornościowy biorcy?
6, 7. Jakie szkodliwe następstwa powodują transfuzje krwi u osób, które przeszły chirurgiczne leczenie raka?
Strona 9
1. Do jakiego wniosku prowadzą badania nad zastosowaniem transfuzji krwi przy chirurgicznym leczeniu nowotworów?
2, 3. Pod jakim jeszcze względem transfuzje oddziałują szkodliwie na układ odpornościowy organizmu?
4, 5. Dlaczego powinno się informować o niebezpieczeństwie nabawienia się choroby w wyniku przyjęcia transfuzji?
Strona 10 (Ramka)
1, 2. Jak poważne jest ryzyko zapadnięcia na zapalenie wątroby po przyjęciu transfuzji?
3. Dlaczego w pewnym okresie uznano, że niebezpieczeństwo nabawienia się zapalenia wątroby wskutek transfuzji zostało zażegnane?
4, 5. Jak dalsze wydarzenia dowiodły, że nie wolno lekceważyć tego zagrożenia?
6-8. Dlaczego nie należy sądzić, że niebezpieczeństwo zachorowania na zapalenie wątroby już nie istnieje?
Strona 11
1. Jaki przykład ilustruje, że z przyjęciem krwi nadal wiąże się ryzyko zapadnięcia na groźną chorobę?
2-4. Jak przez transfuzję można się nabawić choroby rzadko występującej w danym kraju? (Zobacz też ramkę na stronie 11).
5-7. Jak pandemia AIDS ujawniła, że przez krew można się zarazić nieuleczalną chorobą?
Strona 12
1, 2. Dlaczego nie da się całkowicie wyeliminować ryzyka przeniesienia AIDS przez krew mimo zastosowania testów na wykrycie przeciwciał zwalczających wirusa tej choroby?
3-5. Dlaczego omawiane zagrożenie nie ogranicza się do wirusa AIDS?
6, 7. Jakie poważne obawy żywią specjaliści zajmujący się chorobami wirusowymi przenoszonymi przez krew?
TRZECI TYDZIEŃ
Strona 13
1, 2. Komu zależy na dobrej opiece lekarskiej i co się na nią składa?
3-5. Jak wyjaśnić na przykładzie, że są inne rozwiązania niż transfuzja krwi?
6-8. W jakiej sytuacji często przetacza się krew i dlaczego nie jest to dostatecznie uzasadnione?
Strona 14
1. Co dowodzi, że organizm może się przystosować do niskiego poziomu hemoglobiny?
2, 3. Co jest konieczne w razie utraty dużej ilości krwi i jak można zażegnać niebezpieczeństwo?
4. Dlaczego zastosowanie niekrwiopochodnych płynów zastępczych daje dobre wyniki?
5. Jak lekarze mogą pomóc pacjentowi, u którego zmniejszyła się ilość czerwonych krwinek?
Strona 15
1. Jak można przyśpieszyć wytwarzanie nowych krwinek?
2-4. Jak podczas operacji daje się zminimalizować krwawienie?
Strona 16
1-3. Jakie fakty dowodzą, że możliwe jest wykonanie dużych operacji bez użycia krwi?
4-6. Jakie skomplikowane operacje można przeprowadzać bez transfuzji? (Zobacz stronę 28, akapity 2-4).
Strona 17
1. Jakie pozytywne wyniki osiągnęli chirurdzy przeprowadzający bez krwi operacje serca?
2-4. Czym pacjenci będący Świadkami często przyczyniają się do wyśmienitych wyników osiąganych w chirurgii bez krwi?
CZWARTY TYDZIEŃ
Strona 17
5, 6. Na czym polega analiza ryzyka i korzyści? Podaj przykład.
Strona 19
1, 2. Jaką rolę w analizie ryzyka i korzyści odgrywa pacjent?
3-5. Dlaczego przy ocenie korzyści i ryzyka wchodzi też w rachubę leczenie krwią? (Zobacz stronę 31, akapity 1, 2).
6. Na jakiej podstawie przysługuje ci prawo decydowania o tym, jakiemu leczeniu się poddać? (Zobacz stronę 30, akapity 1-8).
Strona 18 (Ramka)
1-4. Co robią pacjenci będący Świadkami, by uwolnić lekarzy i innych pracowników szpitala od odpowiedzialności prawnej? (Zobacz stronę 28, akapit 5).
5-7. Dlaczego lekarze i inni pracownicy szpitala powinni współpracować z pacjentami będącymi Świadkami Jehowy, skoro ci uwalniają ich od kłopotów natury prawnej?
Strona 20
1-3. Jak niektórzy lekarze reagują w sytuacji, gdy mają leczyć Świadków Jehowy?
4, 5. Dlaczego dochodziło do interwencji sądów w związku z leczeniem Świadków?
6. i 1/21. Dlaczego sądy nie są właściwym miejscem rozpatrywania kwestii leczenia Świadków bez użycia krwi?
Strona 21
2, 3. Dlaczego nie jest najlepszym wyjściem zwracanie się do sądów o interwencję, nawet gdy pacjentem jest dziecko?
4, 5. Jakie prawo przysługujące rodzicom wchodzi w grę przy wyborze metody leczenia dziecka? (Zobacz stronę 28, akapit 6, oraz stronę 29, akapit 1).
6. i 1-3/22. Jakie wskazania prawne przemawiają za tym, że rodzicom wolno zadecydować o sposobie leczenia dziecka?
Strona 22
4. Dlaczego chrześcijańscy rodzice i służba zdrowia powinni ze sobą współpracować?
PIĄTY TYDZIEŃ
Strona 22
5, 6. O jakich podstawowych faktach dotyczących transfuzji oraz leczenia bez użycia krwi powinieneś pamiętać?
Strona 23
1-3. Czego nie wolno lekceważyć, mimo że niektórzy umierają, nie przyjąwszy krwi? (Zobacz stronę 29, akapity 2-5, oraz stronę 31, akapity 3-5).
4, 5. Jaki realistyczny pogląd na śmierć i krew powinniśmy zachować?
Strona 24
1, 2. Co nam pomoże w pełni zrozumieć, jak krew może naprawdę ocalić życie?
3, 4. Jak w czasach przedchrześcijańskich Bóg zapatrywał się na krew i dlaczego?
Strona 25
1. W jaki sposób używano krwi w Dniu Przebłagania i dlaczego nas to interesuje?
2, 3. Jaki związek miał Dzień Przebłagania z ofiarą Jezusa?
4. (a) Głównie z jakiego powodu chrześcijanie wystrzegają się krwi? (b) Dlaczego nie powinniśmy kłaść zbytniego nacisku na zagrożenia związane z transfuzją krwi?
5, 6. (a) Jaki związek ma krew z naszą pozycją wobec Boga? (b) Jaki główny temat Biblii musimy dobrze zrozumieć, żeby zachować właściwy pogląd na krew?
7. Dlaczego jako Świadkowie możemy powiedzieć, że nasz pogląd na krew świadczy o poszanowaniu życia?
Strona 26
1, 2. Jaki związek ma krew z naszą wiecznotrwałą pomyślnością?",,https://wol.jw.org/wol/finder?wtlocale=P&docid=201991046&q=jehowy+%2Bpandemia&p=doc&srcid=sch&srctype=jwo
" ARTYKUŁ DO STUDIUM NR 29
Czy jesteś gotowy na wielki ucisk?","„Okażcie się gotowi” (MAT. 24:44).
PIEŚŃ 150 Szukajmy wybawienia u Boga
W SKRÓCIE
 a
1. Dlaczego mądrze jest przygotować się na kataklizmy?
 DOBRE przygotowanie może uratować życie. Na przykład kiedy dochodzi do jakiejś klęski żywiołowej, ludzie, którzy się na nią przygotowali, mają większe szanse, żeby przetrwać i pomagać innym. Pewna europejska organizacja humanitarna ujęła to tak: „Dobre przygotowanie to kwestia życia lub śmierci”.
2. Dlaczego powinniśmy przygotować się na wielki ucisk? (Mateusza 24:44).
2 „Wielki ucisk” rozpocznie się nagle (Mat. 24:21). Jednak w przeciwieństwie do wielu innych kataklizmów nie będzie on zaskoczeniem dla wszystkich. Jakieś 2000 lat temu Jezus ostrzegł swoich naśladowców, żeby się na niego przygotowali (odczytaj Mateusza 24:44). Jeśli tak zrobimy, łatwiej nam będzie przetrwać ten trudny okres i pomóc w tym innym (Łuk. 21:36).
3. Jak wytrwałość, współczucie i miłość pomogą nam przygotować się na wielki ucisk?
3 Przeanalizujemy teraz trzy cechy, które pomogą nam przygotować się na wielki ucisk. Jak zareagujemy, jeśli będziemy ogłaszać dobitne wyroki i spotkamy się ze sprzeciwem? (Obj. 16:21). Żeby okazywać Jehowie posłuszeństwo i ufać, że On nas ochroni, będzie nam potrzebna wytrwałość. Jak się zachowamy, jeśli nasi bracia stracą część lub nawet całość swojego dobytku? (Hab. 3:17, 18). Żeby nieść im pomoc, będzie nam potrzebne współczucie. Co zrobimy, jeśli w czasie ataku koalicji narodów przez pewien czas będziemy musieli mieszkać pod jednym dachem z wieloma
 współwyznawcami? (Ezech. 38:10-12). Żeby przetrwać ten trudny czas, będzie nam potrzebna żarliwa miłość.
4. Jak Biblia wskazuje, że musimy stale pielęgnować wytrwałość, współczucie i miłość?
4 Słowo Boże zachęca nas, żebyśmy stale pielęgnowali wytrwałość, współczucie i miłość. W Ewangelii według Łukasza 21:19 czytamy: „Dzięki wytrwałości zachowacie swoje życie”. List do Kolosan 3:12 mówi: ‛Ubierzcie się we współczucie’. A w 1 Liście do Tesaloniczan 4:9, 10 napisano: „Bóg was uczy kochać siebie nawzajem. (...) Ale usilnie zachęcamy was, bracia, żebyście czynili to w jeszcze większym stopniu”. Wszystkie te słowa skierowano do osób, które już przejawiały te cechy. Nadal jednak musiały je rozwijać. My też musimy to robić. Pomoże nam w tym rozważenie, jak te przymioty okazywali pierwsi chrześcijanie. Następnie zastanowimy się, jak możemy ich naśladować, żeby przygotować się na wielki ucisk.
WZMACNIAJ SWOJĄ WYTRWAŁOŚĆ
5. Dzięki czemu pierwsi chrześcijanie wytrwali w próbach?
5 Pierwsi chrześcijanie musieli być wytrwali (Hebr. 10:36). Oprócz problemów, które dotykają wszystkich ludzi, mieli też inne. Wielu z nich było prześladowanych nie tylko przez żydowskich przywódców religijnych czy rzymskie władze, ale też przez własne rodziny (Mat. 10:21). A w zborze nieraz musieli opierać się wpływom odstępców i ich nauk, które prowadziły do podziałów (Dzieje 20:29, 30). Jednak ci chrześcijanie okazywali wytrwałość (Obj. 2:3). Dzięki czemu? Brali wzór z postaci biblijnych takich jak Hiob (Jak. 5:10, 11). Modlili się o siły (Dzieje 4:29-31). Rozmyślali też o pozytywnych rezultatach, jakie przynosi wytrwałość (Dzieje 5:41).
6. Czego się uczymy od Merity o wytrwałości w obliczu sprzeciwu?
6 My też możemy wytrwać, jeśli regularnie studiujemy przykłady wytrwałości opisane w Słowie Bożym oraz w naszych publikacjach i nad nimi rozmyślamy. Właśnie dzięki temu siostra z Albanii o imieniu Merita poradziła sobie z ostrym sprzeciwem rodziny. Opowiada: „Głęboko poruszyła mnie biblijna relacja o Hiobie. Tak wiele wycierpiał i chociaż nie wiedział, kto za tym stoi, oświadczył: ‚Póki nie umrę, nie wyrzeknę się swojej nieskazitelności!’ (Hioba 27:5). Pomyślałam, że próby, które przechodził, były o wiele cięższe niż moje. A ja, w przeciwieństwie do niego, wiedziałam, kto jest za nie odpowiedzialny”.
7. Czego musimy uczyć się już teraz, nawet jeśli nie przechodzimy ciężkich prób?
7 Możemy też wzmacniać wytrwałość przez to, że regularnie i szczerze dzielimy się naszymi troskami z Jehową (Filip. 4:6; 1 Tes. 5:17). Być może teraz nie przechodzisz żadnej ciężkiej próby. Ale czy szukasz kierownictwa Jehowy, gdy czujesz się zmartwiony, zagubiony lub przytłoczony? Jeśli już teraz regularnie zwracasz się do Niego o pomoc w radzeniu sobie z codziennymi wyzwaniami, to bez wahania zrobisz tak samo, kiedy spotkają cię większe próby. Będziesz całkowicie przekonany, że Jehowa dokładnie wie, kiedy i jak udzielić ci wsparcia (Ps. 27:1, 3).
WYTRWAŁOŚĆ
Każda próba, w której okazujemy wytrwałość, może nam dodać sił do przetrwania kolejnej (zobacz akapit 8)
8. Jak przykład Miry pokazuje, że wytrwałość w dzisiejszych próbach może nam pomóc radzić sobie z przyszłymi wyzwaniami? (Jakuba 1:2-4). (Zobacz też ilustrację).
8 Jeśli już dziś okazujemy wytrwałość w próbach, łatwiej nam będzie przetrwać
 wielki ucisk (Rzym. 5:3). Dlaczego możemy tak powiedzieć? Wiele braci i sióstr mówi, że każda próba wiary, z której wyszli zwycięsko, pomogła im stawić czoła kolejnej. Wytrwałość ich uszlachetniła — wzmocniła ich wiarę w to, że Jehowa jest gotowy udzielać im wsparcia. Z kolei ta wiara pomogła im przetrwać następną próbę (odczytaj Jakuba 1:2-4). Mira, pionierka z Albanii, przekonała się, że wytrwałość w próbach dała jej siłę, żeby dalej okazywać tę cechę. Przyznaje, że czasami czuje się tak, jak gdyby tylko ona miała tyle problemów. Ale wtedy rozmyśla o tym, jak bardzo Jehowa ją wspierał przez ostatnie 20 lat, i mówi sobie: „Pozostań wierna! Nie pozwól, żeby te wszystkie lata, w których Jehowa pomagał ci przezwyciężać próby, poszły na marne”. Ty też rozmyślaj o tym, jak Jehowa do tej pory pomagał ci trwać. Bądź pewny, że za każdym razem, gdy okazujesz wytrwałość, On to dostrzega i cię nagrodzi (Mat. 5:10-12). Kiedy rozpocznie się wielki ucisk, będziesz już wiedział, jak przejawiać tę cechę, i będziesz na to zdecydowany.
OKAZUJ WSPÓŁCZUCIE
9. Jak chrześcijanie z Antiochii Syryjskiej okazali współczucie?
9 Zastanówmy się, co się wydarzyło, kiedy chrześcijan w Judei dotknęła klęska głodu. Kiedy usłyszeli o tym ich współwyznawcy w Antiochii Syryjskiej, z pewnością im współczuli. Ale pokazali to też czynami. „Postanowili (...) posłać pomoc braciom mieszkającym w Judei — każdy tyle, na ile było go stać” (Dzieje 11:27-30). Chociaż bracia dotknięci głodem mieszkali daleko, chrześcijanie z Antiochii byli zdecydowani im pomóc (1 Jana 3:17, 18).
WSPÓŁCZUCIE
Podczas klęsk żywiołowych możemy okazywać współczucie (zobacz akapit 10)
10. Na jakie sposoby możemy okazać współczucie poszkodowanym współwyznawcom? (Zobacz też ilustrację).
10 My również możemy okazywać współczucie współwyznawcom, gdy dowiadujemy się, że dotknęła ich jakaś klęska. Szybko reagujemy — na przykład pytamy starszych, czy możemy wziąć udział w akcji pomocy, składamy datki na ogólnoświatową działalność albo modlimy się za tych, którzy ucierpieli (Prz. 17:17)
 b. Pomyślmy, jakie starania podjęto, gdy w roku 2020 wybuchła pandemia COVID-19. Żeby zatroszczyć się o osoby dotknięte jej skutkami, na całym świecie powołano ponad 950 Komitetów Pomocy Doraźnej. Ci, którzy w nich działają, zasługują na serdeczną pochwałę. Ponieważ współczują braciom i siostrom, niosą im pomoc materialną i duchową, a w niektórych wypadkach remontują lub odbudowują ich domy i miejsca wielbienia (por. 2 Koryntian 8:1-4).
11. Jak czyny świadczące o współczuciu przynoszą chwałę naszemu niebiańskiemu Ojcu?
11 Kiedy okazujemy współczucie ofiarom klęsk, inni dostrzegają poświęcenia, na jakie się zdobywamy. Zobaczmy, co się wydarzyło w 2019 roku, gdy huragan Dorian zniszczył Salę Królestwa na Bahamach. W trakcie odbudowy bracia poprosili wykonawcę niebędącego Świadkiem Jehowy, żeby sporządził dla nich kosztorys niektórych prac. Odpowiedział: „Za użyczony sprzęt, materiały i robociznę (...) nie wezmę nic. (...) Po prostu chcę to zrobić dla waszej organizacji. Jestem pod
 wrażeniem, jak traktujecie swoich przyjaciół”. Większość ludzi nie zna Jehowy, ale wielu dostrzega, co robią Jego Świadkowie. To wielki przywilej, że nasze czyny świadczące o współczuciu mogą pomóc komuś przybliżyć się do Tego, który jest „bogaty w miłosierdzie”! (Efez. 2:4).
12. Jak okazywanie współczucia przygotowuje nas na wielki ucisk? (Objawienie 13:16, 17).
12 Dlaczego podczas wielkiego ucisku też będziemy musieli okazywać współczucie? Z Biblii wynika, że ci, którzy nie popierają rządów tego świata, będą przechodzić próby — zarówno teraz, jak i w trakcie wielkiego ucisku (odczytaj Objawienie 13:16, 17). Nasi bracia i siostry mogą napotkać problemy z zaspokajaniem podstawowych potrzeb. Oby nasz król, Chrystus Jezus, który wkrótce przyjdzie wykonać wyrok, widział, że okazujemy współczucie, i uznał nas za godnych ‛odziedziczenia Królestwa’ (Mat. 25:34-40).
ROZWIJAJ MIŁOŚĆ
13. Jak zgodnie z Rzymian 15:7 pierwsi chrześcijanie rozwijali łączącą ich więź miłości?
13 Miłość była znakiem rozpoznawczym pierwszych chrześcijan. Ale czy łatwo im było ją okazywać? Pomyślmy o tym, jak różnorodny był zbór w Rzymie. Należeli do niego nie tylko Żydzi, którzy kiedyś przestrzegali Prawa Mojżeszowego, ale także ludzie z innych narodów, wychowani w zupełnie odmiennym środowisku. Niektórzy chrześcijanie prawdopodobnie byli niewolnikami, a inni być może sami mieli niewolników. Jak mimo takich różnic ci chrześcijanie rozwijali miłość? Apostoł Paweł zachęcił ich, żeby ‛serdecznie przyjmowali drugich w swoim gronie’ (odczytaj Rzymian 15:7). Co miał na myśli? Słowo oddane tu jako „serdecznie przyjmować” oznacza życzliwe albo gościnne przyjęcie kogoś, na przykład do swojego domu lub grona przyjaciół. Paweł powiedział Filemonowi, jak powinien potraktować zbiegłego niewolnika Onezyma: „Przyjmij go (...) życzliwie” (Filem. 17). A Pryscylla i Akwilas życzliwie odnieśli się do Apollosa, który musiał dowiedzieć się więcej o chrześcijańskich naukach, i „wzięli go do siebie” (Dzieje 18:26). Chrześcijanie ci nie pozwolili, żeby różnice ich podzieliły, ale ‛serdecznie przyjmowali jedni drugich’.
MIŁOŚĆ
Potrzebujemy miłości wszystkich naszych braci i sióstr (zobacz akapit 15)
14. W jaki sposób Anna i jej mąż okazywali innym miłość?
14 My też okazujemy miłość braciom i siostrom, jeśli serdecznie przyjmujemy ich do grona swoich przyjaciół. A to często pobudza ich do odwzajemniania tej miłości (2 Kor. 6:11-13). Zastanówmy się nad przeżyciami Anny i jej męża. Krótko po tym, jak przenieśli się na nowy teren misjonarski w Afryce Zachodniej, wybuchła pandemia COVID-19. Z tego powodu nie mogli osobiście spotykać się z braćmi i siostrami ze zboru. Jak okazali im miłość? Kontaktowali się z nimi za pomocą wideokonferencji i mówili im, jak bardzo chcą lepiej ich poznać. Bracia i siostry byli tym poruszeni i sami często do nich dzwonili i wysyłali im wiadomości. Dlaczego to małżeństwo wychodziło z inicjatywą? Anna mówi: „Przejawy miłości, które okazano mnie i mojej rodzinie w dobrych i złych chwilach, głęboko wyryły się w moim sercu i umyśle. Pobudzają mnie, żebym sama okazywała innym miłość”.
15. Czego uczysz się z przykładu Vanessy o okazywaniu miłości wszystkim braciom i siostrom? (Zobacz też ilustrację).
15 W wielu zborach są bracia i siostry o różnym pochodzeniu i osobowościach.
 Możemy rozwijać do nich miłość, jeśli skupiamy się na ich zaletach. Siostrze o imieniu Vanessa, mieszkającej w Nowej Zelandii, trudno było zachowywać dobre relacje z niektórymi osobami ze zboru. Postanowiła jednak, że zamiast odsuwać się od tych, którzy ją irytują, zacznie spędzać z nimi więcej czasu. Dzięki temu dostrzegła, za co Jehowa ich kocha. Opowiada: „Odkąd mój mąż został nadzorcą obwodu, spotykamy jeszcze więcej braci i sióstr o różnych osobowościach i łatwiej mi się z nimi dogadywać. Teraz kocham różnorodność. Jehowa z pewnością też ją kocha, bo pociągnął nas do tak zróżnicowanej grupy”. Gdy uczymy się patrzeć na drugich tak jak Jehowa, dowodzimy, że ich kochamy (2 Kor. 8:24).
W trakcie wielkiego ucisku Jehowa zapewni nam ochronę, jeśli będziemy zachowywać jedność ze współwyznawcami (zobacz akapit 16)
16. Dlaczego okazywanie miłości braciom i siostrom będzie kluczowe w trakcie wielkiego ucisku? (Zobacz też ilustrację).
16 Okazywanie miłości braciom i siostrom będzie miało kluczowe znaczenie w trakcie wielkiego ucisku. Gdzie znajdziemy wtedy schronienie? Rozważmy, co Jehowa nakazał swoim sługom, gdy zaatakowano starożytny Babilon: „Idź, mój ludu, wejdź do swoich wewnętrznych pokojów i zamknij za sobą drzwi. Schowaj się na chwilkę, aż przeminie gniew” (Izaj. 26:20). Wydaje się, że podobnie będziemy musieli się zachować w trakcie wielkiego ucisku. Określenie „wewnętrzne pokoje” może odnosić się do naszych zborów. Jehowa obiecuje, że podczas wielkiego ucisku zapewni nam ochronę, jeśli będziemy zachowywać jedność ze współwyznawcami. Dlatego już teraz musimy pracować nad tym, żeby nie tylko ich tolerować, ale też kochać. Od tego może zależeć nasze przetrwanie!
PRZYGOTUJ SIĘ JUŻ TERAZ
17. Na co będziemy gotowi w trakcie wielkiego ucisku, jeśli już dzisiaj się przygotujemy?
17 „Wielki dzień Jehowy” będzie dla ludzkości czasem udręki (Sof. 1:14, 15). Trudności nie ominą również sług Jehowy. Ale jeśli już dziś się przygotujemy, zachowamy spokój i będziemy w stanie pomagać innym. Okażemy wytrwałość w obliczu każdego wyzwania. Pobudzani współczuciem, zrobimy wszystko, żeby nieść ulgę naszym cierpiącym współwyznawcom i zaspokajać ich potrzeby. Będziemy też trzymać się blisko braci i sióstr, którym już teraz uczymy się okazywać miłość. W rezultacie Jehowa nagrodzi nas życiem wiecznym w świecie, w którym wszelkie klęski i ucisk pójdą w niepamięć (Izaj. 65:17).
JAK BYŚ ODPOWIEDZIAŁ?
Co pomoże ci wzmacniać wytrwałość?
Co obejmuje okazywanie innym współczucia?
Jak możesz rozwijać miłość do braci i sióstr?
PIEŚŃ 144 Wypatruj rajskiego świata!
a Wkrótce rozpocznie się wielki ucisk. Cechy takie jak wytrwałość, współczucie i miłość pomogą nam przygotować się na niespotykane dotąd wydarzenia, które wtedy nastąpią. Omówimy teraz, jak pierwsi chrześcijanie rozwijali te cechy, jak my możemy to robić i jak pomogą nam one przygotować się na wielki ucisk.
b Osoby, które chcą wziąć udział w akcji niesienia pomocy, powinny najpierw wypełnić Wniosek dla ochotnika współpracującego z Lokalnym Działem Projektowo-Budowlanym (DC-50) lub Wniosek dla ochotnika (A-19) i poczekać na zaproszenie do współpracy.",,https://www.jw.org/open?docid=2023480&prefer=lang&wtlocale=P
Kontynuowali dzieło głoszenia podczas pandemii," Podczas trwającej pandemii COVID-19 nasi bracia i siostry zmienili metody dzielenia się z innymi pokrzepiającymi myślami z Biblii. Zamiast głosić publicznie i odwiedzać ludzi w ich domach, bracia koncentrują się głównie na głoszeniu telefonicznym i listownym
 a. Wielu ludzi ceni takie wysiłki i widać wyraźnie, że Jehowa błogosławi tej pracy (Przysłów 16:3, 4). Oto kilka przeżyć z jednego z krajów wyspiarskich.
 Przed pandemią Helen regularnie odwiedzała pewną młodą kobietę i proponowała jej studium Biblii. Jednak ona zawsze odmawiała. Mimo wszystko na dzień przed wprowadzeniem lockdownu Helen dała jej Biblię i książkę Czego nas uczy Biblia? Później znowu zaproponowała jej studium, ale wyjaśniła, że musiałoby się ono odbywać przez telefon. Tym razem ta młoda kobieta się zgodziła. Bardzo spodobały jej się te rozmowy i poprosiła, żeby studium odbywało się codziennie. Zaczęła się też regularnie łączyć przez telefon na zebrania. Ta kobieta nie tylko wprowadza w życie to, czego dowiaduje się z Biblii, ale też dzieli się tym z innymi.
 Głosiciele z jednego ze zborów w ramach osobistego udziału w służbie napisali listy do miejscowych policjantów, żeby podziękować im za ich cenną pracę. Policjanci byli zaskoczeni tymi listami. Jeden z nich powiedział do starszego zboru o imieniu Jefferson: „Sądziłem, że Świadkowie Jehowy nie lubią policji”. Jefferson wyjaśnił, że wcale tak nie jest. Policjantom tak bardzo podobał się pozytywny ton tych listów, że wywiesili je przy wejściu do posterunku. Jeden z nich powiedział: „Może to sprawi, że inni będą do nas lepiej nastawieni”.
 Edna i Ednalyn są pionierkami stałymi
 b. Ponieważ nie mają w mieszkaniu własnego internetu, nie mogły się łączyć na zebrania w trybie wideokonferencji. Dlatego zadzwoniły do sąsiadki niebędącej Świadkiem Jehowy i spytały, czy mogą skorzystać z jej wi-fi. Zaproponowały, że chętnie za to zapłacą. Ta życzliwa kobieta pozwoliła im się łączyć i nie chciała za to pieniędzy. Edna i Ednalyn zaproponowały, żeby skorzystała z zebrania, a ona przyjęła zaproszenie. Teraz ta sąsiadka, jej syn i dwie wnuczki studiują Biblię i regularnie łączą się na zebrania.
 Bracia i siostry z pewnego zboru zapraszali sąsiadów, współpracowników i inne osoby na wykład publiczny, który miał się odbyć w trybie wideokonferencji. Ellaine, która pracuje w szpitalu, na początku wahała się, czy zaprosić współpracowników. Obawiała się, że niektórzy lekarze mogą być do Świadków negatywnie nastawieni. Mimo wszystko wysłała wiadomości z zaproszeniem do lekarzy w tym szpitalu. Szczególnie obawiała się napisać do pewnego małżeństwa. Ale kiedy to przemyślała i pomodliła się w tej sprawie, wysłała zaproszenie. Żona odpisała: „Czyli chcesz, żebym dołączyła do twojej religii?”. Ellaine wyjaśniła, że nasze zebrania są dostępne dla wszystkich, nie tylko dla Świadków Jehowy. Następnego dnia ku jej zaskoczeniu to małżeństwo połączyło się jeszcze przed rozpoczęciem zebrania. A zanim zebranie się skończyło, Ellaine dostała SMS-a od tej kobiety: „Na zebraniu Świadków Jehowy jestem po raz pierwszy. Bardzo mi się podobało. Dziękuję, że mnie zaprosiłaś”.
Ellaine
 Ellaine zaprosiła na zebranie 20 lekarzy i bardzo się cieszyła, że skorzystało z niego 16 osób. Parafrazując słowa apostoła Pawła, Ellaine mówi: „Cieszę się, że ‛zdobyłam się na śmiałość’, żeby podzielić się ‚dobrą nowiną od Boga’ z moimi współpracownikami” (1 Tesaloniczan 2:2).
 Pandemia jest trudna dla wszystkich. Ale nasi bracia i siostry na całym świecie zachowują radość i pozytywne nastawienie dzięki temu, że robią wszystko, co mogą, żeby pokrzepiać innych i im pomagać (Dzieje 20:35).
a Świadkowie Jehowy pełnią swoją służbę, przestrzegając obowiązującego prawa o ochronie danych osobowych.
b Pionierzy to kaznodzieje pełnoczasowi.",,https://www.jw.org/open?docid=500200115&prefer=lang&wtlocale=P
"JAK SĄ WYKORZYSTYWANE TWOJE DATKI
Akcje niesienia pomocy braciom i siostrom w 2021 roku","1 STYCZNIA 2022
W roku służbowym 2021
 a na świecie wciąż szalała pandemia COVID-19. Jak podano w artykule „Pomoc w skali globalnej w czasie ogólnoświatowej pandemii” na pomoc potrzebującym współwyznawcom przeznaczyliśmy miliony dolarów. Powołaliśmy też ponad 950 Komitetów Pomocy Doraźnej.
W czasie pandemii naszych współwyznawców nie oszczędzają też klęski żywiołowe oraz katastrofy spowodowane przez człowieka. W reakcji na ponad 200 takich zdarzeń Komitet Koordynatorów Ciała Kierowniczego oprócz środków związanych z pandemią zatwierdził przekazanie dodatkowo 8 milionów dolarów (ponad 32,5 miliona złotych). Zobacz, jak twoje datki pomogły ofiarom niedawnej klęski żywiołowej i osobom zmagającym się z kryzysem gospodarczym.
Erupcja wulkanu Nyiragongo
Dnia 22 maja 2021 roku w Demokratycznej Republice Konga nastąpiła erupcja wulkanu Nyiragongo. Potoki lawy zniszczyły domy, szkoły i zbiornik wody. Ale wrząca lawa nie była jedynym zagrożeniem. Przez kilka dni po erupcji na miasto Goma spadał toksyczny pył wulkaniczny i odnotowano kilkadziesiąt wstrząsów sejsmicznych. Zarządzono ewakuację ponad połowy miasta. Setki tysięcy ludzi ratowało się ucieczką, niektórzy do sąsiedniej Rwandy.
Komitet Pomocy Doraźnej zorganizował przy Sali Królestwa wydawanie ciepłej owsianki
Wśród ewakuowanych było jakieś 5000 Świadków Jehowy. Niektórzy na skutek erupcji stracili domy; domy innych zostały splądrowane po ich ucieczce. Akcję niesienia pomocy koordynowały Komitety Pomocy Doraźnej z Rwandy i Demokratycznej Republiki Konga. O jednym z nich kongijskie Biuro Oddziału napisało: „Mimo chaosu panującego w mieście jeszcze przed wydaniem nakazu ewakuacji Komitet rozpoczął dystrybucję żywności, wody, pościeli i ubrań”. W miejscowości, w której zebrało się ponad 2000 naszych braci, Komitet postawił namioty, rozdawał maseczki i szkolił, jak zmniejszyć ryzyko zarażenia się COVID-19 i cholerą.
Ważenie worków z żywnością przed dostarczeniem ich ewakuowanym Świadkom Jehowy
W ciągu trzech miesięcy nasi bracia rozprowadzili ponad sześć ton ryżu, sześć ton mąki kukurydzianej, trzy tony oleju do smażenia i trzy tony wody pitnej. Żeby jak najlepiej wykorzystać fundusze, Biuro Oddziału kupowało żywność na miejscu, zamiast zamawiać droższe produkty za granicą.
„Byliśmy bardzo przybici i zniechęceni” — opowiada jedna siostra, której nowy dom został zniszczony. Ale jej rodzina otrzymała pomoc materialną i duchową. Teraz siostra mówi: „Dzięki Jehowie wciąż mamy to, czego potrzebujemy. Widzieliśmy, że Jehowa niósł nasze ciężary i pomógł nam to wszystko przetrwać”.
Kryzys gospodarczy w Wenezueli
Wenezuela od lat zmaga się z ciężkim kryzysem gospodarczym. Nasi bracia żyją w trudnych warunkach, zmagają się z brakami żywności i wzrastającą przestępczością. Ale organizacja Jehowy ich nie opuściła.
Załadunek worków ryżu, które trafią do różnych zakątków Wenezueli
W minionym roku służbowym na zakup i transport żywności i mydła dla potrzebujących rodzin przeznaczono przeszło 1,5 miliona dolarów (ponad 6 milionów złotych). Wenezuelskie Biuro Oddziału informuje: „Nie jest łatwo każdego miesiąca przewozić 130 ton żywności do każdego zakątka kraju i dostarczać je potrzebującym braciom”. Żeby nic się nie marnowało, bracia często przesyłają produkty z dłuższym terminem przydatności. Biuro dodaje: „Większość jedzenia kupujemy hurtowo, w sezonie i wtedy, gdy ceny są niższe. Następnie korzystamy z najbardziej ekonomicznych metod transportu”.
Z powodu braków paliwa i dostępnych pojazdów młodzi bracia przewożą żywność do swojego zboru rowerami, pokonując 18 kilometrów w dwie strony
Leonel, członek Komitetu Pomocy Doraźnej z Wenezueli, bardzo lubi swoje zadanie. „Niesienie pomocy jest czymś wyjątkowym” — opowiada. „To zaszczytne zadanie pokrzepiło mnie po tym, jak moja kochana żona umarła na COVID-19. Jestem zajęty i czuję się przydatny dla potrzebujących braci. Na własne oczy obserwuję, jak Jehowa dotrzymuje obietnicy, że nie opuści swoich sług”.
Pewien brat, który otrzymał pomoc, sam kiedyś usługiwał w Komitecie Pomocy Doraźnej. „Teraz to ja potrzebowałem wsparcia” — opowiada. „Otrzymaliśmy nie tylko pomoc materialną. Bracia pomogli też mnie i mojej żonie zachowywać spokój. Troszczyli się o nas, pocieszali nas i udzielali nam zachęt”.
Do niektórych katastrof dochodzi nagle i niespodziewanie. Ale dzięki datkom składanym na ogólnoświatową działalność organizacja Jehowy często jest w stanie szybko zdobyć i dostarczyć poszkodowanym niezbędne rzeczy. Niektóre sposoby przekazywania darowizn umożliwia serwis donate.jw.org. Bardzo dziękujemy za twoją szczodrość.
a Rok służbowy 2021 trwał od 1 września 2020 do 31 sierpnia 2021 roku.",,https://www.jw.org/open?docid=502500217&prefer=lang&wtlocale=P
" ARTYKUŁ DO STUDIUM NR 32
Naśladuj rozsądek Jehowy","„Niech wasz rozsądek stanie się znany wszystkim ludziom” (FILIP. 4:5).
PIEŚŃ 89 Słuchaj i zgodnie z tym żyj
W SKRÓCIE
 a
Które z tych drzew wolałbyś przypominać? (Zobacz akapit 1)
1. Pod jakim względem chrześcijanie muszą przypominać drzewo? (Zobacz też ilustrację).
 „WIATR nie łamie drzewa, które się ugina”. To powiedzenie zwraca uwagę na ważną cechę, dzięki której drzewo jest w stanie przetrwać — elastyczność. Podobnie jest z chrześcijanami. Żeby rozwijać się duchowo, muszą być elastyczni, niejako gotowi się ugiąć. Co to obejmuje? Między innymi dostosowywanie się do zmian w życiu osobistym oraz szanowanie punktu widzenia i decyzji innych osób.
2. Jakie cechy pomogą nam dostosować się do zmieniających się okoliczności i co omówimy w tym artykule?
2 Dzięki czemu słudzy Jehowy są w stanie okazywać rozsądek? Dzięki pokorze i współczuciu. W tym artykule omówimy, jak te cechy pomogły niektórym chrześcijanom poradzić sobie w zmieniających się okolicznościach. Dowiemy się też, jak mogą pomóc nam. Ale najpierw przeanalizujemy przykład Jehowy i Jezusa, którzy przejawiają rozsądek w doskonały sposób.
JEHOWA I JEZUS SĄ ROZSĄDNI
3. Co dowodzi, że Jehowa jest rozsądny?
3 Jehowę nazwano „Skałą”, bo jest niezłomny i niewzruszony (Powt. Pr. 32:4). Ale jest On też rozsądny. W miarę rozwoju wydarzeń Jehowa odpowiednio na nie reaguje, żeby realizować swoje zamierzenie. A ponieważ stworzył ludzi na swój obraz, my też potrafimy dostosowywać się do zmieniających się okoliczności. Dzięki zasadom
 zawartym w Biblii możemy podejmować mądre decyzje bez względu na to, przed jakimi wyzwaniami stajemy. Zarówno przykład Jehowy, jak i zasady, które nam dał, dowodzą, że chociaż jest „Skałą”, jest też rozsądny.
4. Podaj przykład tego, jak Jehowa okazuje rozsądek (Kapłańska 5:7, 11).
4 Jehowa postępuje w sposób doskonały i rozsądny. Nie traktuje ludzi surowo. Rozważmy na przykład, jak okazywał rozsądek w stosunku do Izraelitów. Jak wynika z Biblii, pozwalał im składać ofiary dostosowane do ich możliwości (odczytaj Kapłańską 5:7, 11). Nie wymagał, żeby biedni i bogaci ofiarowywali to samo.
5. Jak Jehowa okazuje pokorę i współczucie? Podaj przykład.
5 Do okazywania rozsądku pobudzają Jehowę pokora i współczucie. Na przykład Jego pokora uwidoczniła się, gdy miał zniszczyć niegodziwych mieszkańców Sodomy. Za pośrednictwem aniołów polecił prawemu Lotowi, żeby uciekał w góry. Jednak Lot bał się tam iść. Prosił, żeby razem z rodziną mógł schronić się w Coarze. Jednak Jehowa zamierzał zniszczyć również to miasto. Mógł żądać od Lota, żeby zrobił dokładnie to, co mu polecił. Ale zamiast tego wysłuchał prośby Lota i oszczędził Coar (Rodz. 19:18-22). Wiele stuleci później Jehowa okazał współczucie mieszkańcom Niniwy. Wysłał do nich proroka Jonasza, żeby ogłaszał im nieuchronną zagładę. Kiedy jednak Niniwczycy okazali skruchę, Jehowa ich pożałował i nie zniszczył miasta (Jonasza 3:1, 10; 4:10, 11).
6. Podaj przykład, jak Jezus naśladował rozsądek Jehowy.
6 Rozsądek Jehowy naśladował Jezus. Był posłany z dobrą nowiną do „zaginionych owiec z narodu izraelskiego”. Ale wykonując to zadanie, przejawiał rozsądek. Pewnego razu kobieta niebędąca Izraelitką błagała go, żeby uzdrowił jej córkę, która ‛była opętana przez demona i okropnie cierpiała’. Jezus, kierując się współczuciem, spełnił jej prośbę (Mat. 15:21-28). Pomyślmy o innym przykładzie. We wcześniejszym okresie swojej działalności Jezus oświadczył: „Kto się mnie wyprze przed ludźmi, tego ja wyprę się przed swoim Ojcem” (Mat. 10:33). Ale czy zrobił tak w wypadku Piotra, który wyparł się go trzy razy? Nie. Wziął pod uwagę jego skruchę i wiarę. A po zmartwychwstaniu ukazał się mu i najprawdopodobniej zapewnił go o swojej miłości i przebaczeniu (Łuk. 24:33, 34).
7. Jaką chcielibyśmy mieć opinię zgodnie z Filipian 4:5?
7 Przekonaliśmy się, że Jehowa Bóg i Jezus Chrystus są rozsądni. A co z nami?
 Jak wynika z Listu do Filipian 4:5, Jehowa oczekuje, że też tacy będziemy (odczytaj). W pewnym przekładzie ten werset brzmi: „Miej opinię osoby rozsądnej”. Możemy się zastanowić: „Czy ludzie postrzegają mnie jako człowieka rozsądnego, ustępliwego i tolerancyjnego? Czy raczej uważają, że jestem surowy, szorstki i uparty? Czy nalegam, żeby inni postępowali zgodnie z tym, co ja uważam za słuszne? A może jestem skłonny ich wysłuchiwać i jeśli to stosowne, spełniać ich prośby?”. To, w jakiej mierze jesteśmy rozsądni, wskazuje, w jakim stopniu naśladujemy Jehowę i Jezusa. Rozważmy dwie dziedziny, w których rozsądek jest bardzo ważny — gdy zmieniają się nasze warunki oraz gdy punkt widzenia i decyzje innych różnią się od naszych.
BĄDŹ ROZSĄDNY, KIEDY ZMIENIAJĄ SIĘ OKOLICZNOŚCI
8. Co pomaga nam przejawiać rozsądek, gdy zmieniają się okoliczności? (Zobacz też przypis).
8 Rozsądek obejmuje bycie elastycznym, gdy zmieniają się okoliczności. Takie zmiany mogą się wiązać z nieoczekiwanymi trudnościami. Na przykład mogą nas dotknąć niespodziewane problemy ze zdrowiem. Nasze życie może się wywrócić do góry nogami w wyniku nagłych zmian politycznych lub ekonomicznych (Kazn. 9:11; 1 Kor. 7:31). Próbą może być nawet zmiana przydziału służby. Bez względu na to, jakie napotkamy wyzwania, możemy się dostosować do nowych warunków, jeśli uwzględnimy cztery wskazówki: 1) zaakceptuj rzeczywistość; 2) patrz w przyszłość; 3) skupiaj się na tym, co pozytywne; 4) rób coś dla innych
 b. Przeanalizujmy kilka wziętych z życia przykładów, które pokazują, jakie korzyści możemy odnieść z tych rad.
9. Jak pewne małżeństwo misjonarzy radziło sobie z niespodziewanymi próbami?
9 Zaakceptuj rzeczywistość. Emanuele i Francesca zostali wysłani za granicę jako misjonarze. Kiedy tylko zaczęli uczyć się nowego języka i odnajdywać się w nowym zborze, wybuchła pandemia COVID-19 i musieli odizolować się od innych. Potem mama Franceski niespodziewanie zmarła. Francesca bardzo chciała być z rodziną, ale z powodu pandemii nie mogła do niej pojechać. Jak poradziła sobie z tą przygnębiającą sytuacją? Po pierwsze, razem z mężem modlili się o mądrość, żeby nie zamartwiać się o jutro. Jehowa odpowiedział na ich modlitwy, zapewniając im wskazówki we właściwym czasie. Na przykład zachętą były dla nich słowa pewnego brata, który w wywiadzie powiedział: „Im szybciej zaakceptujemy nową sytuację, tym szybciej odzyskamy radość i będziemy w stanie dobrze wykorzystać nowe możliwości”
 c. Po drugie, postanowili ulepszyć umiejętność głoszenia przez telefon. Udało im się nawet założyć studium biblijne. Po trzecie, z wdzięcznością przyjmowali zachęty i wsparcie miejscowych współwyznawców. Pewna życzliwa siostra przez cały rok codziennie wysyłała im wiadomość z wersetem biblijnym. Jeśli my też zaakceptujemy
 nowe okoliczności, będziemy odczuwać satysfakcję ze wszystkiego, co jesteśmy w stanie robić.
10. Jak pewna siostra przystosowała się do dużej zmiany życiowej?
10 Patrz w przyszłość i skupiaj się na tym, co pozytywne. Christina, siostra z Rumunii, która mieszka w Japonii, była rozczarowana, gdy jej anglojęzyczny zbór został rozwiązany. Zamiast jednak rozpamiętywać przeszłość, postanowiła w pełni zaangażować się w działalność miejscowego zboru japońskojęzycznego. Poprosiła swoją byłą współpracowniczkę, żeby pomogła jej podszkolić się w języku. Kobieta zgodziła się, żeby do nauki wykorzystywać Biblię i broszurę Już zawsze ciesz się życiem! W rezultacie Christina ulepszyła swoje umiejętności językowe, a jej znajoma zaczęła interesować się prawdą. Jeśli patrzymy w przyszłość z pozytywnym nastawieniem, niespodziewane zmiany mogą prowadzić do niespodziewanych błogosławieństw.
11. Jak pewne małżeństwo poradziło sobie z problemami finansowymi?
11 Rób coś dla innych. Pewne małżeństwo mieszkające w kraju, gdzie nasza działalność jest zakazana, straciło źródło utrzymania w wyniku krachu gospodarczego. Jak przystosowali się do nowej sytuacji? Po pierwsze, podjęli działania, żeby uprościć życie. Po drugie, zamiast koncentrować się na własnych problemach, postanowili skupić się na pomaganiu innym, biorąc aktywny udział w służbie (Dzieje 20:35). Mąż powiedział: „Dzięki zaangażowaniu się w służbę odsuwaliśmy na bok negatywne myśli, a skupialiśmy się na spełnianiu woli Bożej”. Gdy nasze warunki się zmieniają, musimy pamiętać, jak ważne jest, by pomagać innym, szczególnie w służbie kaznodziejskiej.
12. Jak przykład apostoła Pawła pomaga nam dostosowywać się do nowych okoliczności w służbie?
12 W służbie musimy być elastyczni. Spotykamy ludzi o różnych wierzeniach i pochodzeniu. Przykładem elastyczności jest dla nas apostoł Paweł. Jezus wyznaczył go na „apostoła dla narodów” (Rzym. 11:13). Wywiązując się z tej roli, Paweł głosił szerokiemu gronu słuchaczy — Żydom, Grekom, intelektualistom, skromnym mieszkańcom wsi, urzędnikom, a nawet królom. Żeby trafiać do ich serc, ‛stawał się wszystkim dla najróżniejszych ludzi’ (1 Kor. 9:19-23). Zwracał uwagę na kulturę, z jakiej się wywodzili, na ich pochodzenie oraz poglądy religijne i dostosowywał do tego swoje metody nauczania. My też będziemy skuteczniej pełnić służbę, jeśli jesteśmy pomysłowi i bierzemy pod uwagę potrzeby naszych słuchaczy.
SZANUJ PUNKT WIDZENIA INNYCH
Jeśli jesteśmy rozsądni, szanujemy punkt widzenia innych (zobacz akapit 13)
13. Jakiego niebezpieczeństwa wspomnianego w 1 Koryntian 8:9 możemy uniknąć, gdy szanujemy punkt widzenia innych?
13 Rozsądek pomaga nam też szanować punkt widzenia innych. Na przykład niektóre siostry robią sobie makijaż, a inne nie. Niektórzy chrześcijanie lubią czasami napić się alkoholu, a inni się od niego powstrzymują. Wszyscy chcemy mieć dobre zdrowie, ale dbamy o nie na różne sposoby. Gdybyśmy tak mocno obstawali przy własnych decyzjach, że narzucalibyśmy je innym w zborze, moglibyśmy kogoś zgorszyć i doprowadzić do podziałów. Na pewno byśmy tego nie
 chcieli! (Odczytaj 1 Koryntian 8:9; 10:23, 24). Rozważmy dwa przykłady tego, jak stosowanie się do zasad biblijnych może nam pomóc zachowywać równowagę i dbać o pokój.
Jeśli jesteśmy rozsądni, szanujemy punkt widzenia innych (zobacz akapit 14)
14. Jakimi zasadami biblijnymi powinniśmy się kierować w związku z naszym ubiorem i wyglądem?
14 Ubiór i wygląd. Zamiast wyznaczać sztywne reguły dotyczące ubioru, Jehowa daje nam pewne zasady. Mamy ubierać się w sposób odpowiedni dla sług Bożych, świadczący o rozsądku, skromności i „trzeźwości umysłu” (1 Tym. 2:9, 10; 1 Piotra 3:3). Nie chcemy więc swoim ubiorem zwracać na siebie niestosownej uwagi. Poza tym zasady biblijne pomogą starszym unikać narzucania innym reguł dotyczących ubioru i fryzury. Starsi w pewnym zborze chcieli pomóc młodym braciom, którzy zaczęli nosić popularną fryzurę — krótką, ale bardzo rozczochraną. Jak mogli to zrobić bez ustanawiania jakiejś reguły? Nadzorca obwodu poradził im, żeby powiedzieli tym braciom: „Jeśli wychodzisz na scenę i słuchacze zwracają większą uwagę na to, jak wyglądasz, niż na to, co mówisz, to z twoim wyglądem jest coś nie tak”. To proste stwierdzenie pomogło rozwiązać problem bez ustalania reguły
 d.
Jeśli jesteśmy rozsądni, szanujemy punkt widzenia innych (zobacz akapit 15)
15. Jakimi biblijnymi prawami i zasadami kierujemy się przy podejmowaniu decyzji dotyczących zdrowia? (Rzymian 14:5).
15 Dbanie o zdrowie. Każdy chrześcijanin musi sam zdecydować, jak dbać o zdrowie (Gal. 6:5). Biblia podaje jedynie kilka praw mających wpływ na wybór metody leczenia, takich jak nakaz powstrzymywania się od krwi i wystrzegania
 się spirytyzmu (Dzieje 15:20; Gal. 5:19, 20). W innych obszarach związanych ze zdrowiem mamy swobodę wyboru. Jedni decydują się wyłącznie na konwencjonalne metody leczenia, a drudzy wolą metody alternatywne. Niezależnie od tego, jak bardzo jesteśmy przekonani o skuteczności określonych metod, musimy szanować prawo naszych współwyznawców do podejmowania osobistych decyzji. W związku z tym powinniśmy pamiętać o następujących kwestiach: 1) Jedynie Królestwo Boże całkowicie i na zawsze usunie problemy zdrowotne (Izaj. 33:24). 2) Każdy chrześcijanin musi być „w pełni przekonany” co do podejmowanych przez siebie decyzji (odczytaj Rzymian 14:5). 3) Nie chcemy osądzać innych ani ‛dawać im powodu do potknięcia’ (Rzym. 14:13). 4) Chrześcijanie okazują miłość i nie stawiają swojego prawa do osobistych decyzji ponad jedność między współwyznawcami (Rzym. 14:15, 19, 20). Jeśli o tym wszystkim pamiętamy, zachowamy bliskie relacje z naszymi braćmi i siostrami i będziemy się przyczyniać do pokoju w zborze.
Jeśli jesteśmy rozsądni, szanujemy punkt widzenia innych (zobacz akapit 16)
16. Jak starszy może okazywać rozsądek, współpracując z innymi starszymi? (Zobacz też ilustrację).
16 Starsi muszą dawać wzór w okazywaniu rozsądku (1 Tym. 3:2, 3). Na przykład nadzorca nie powinien oczekiwać, że inni w gronie zawsze się z nim zgodzą tylko dlatego, że jest od nich starszy wiekiem. Rozumie, że duch Jehowy może pobudzić każdego ze starszych, żeby powiedział coś, co przyczyni się do podjęcia mądrej decyzji. A jeśli nie są łamane zasady biblijne, rozsądny starszy chętnie poprze decyzję większości, nawet gdyby sam wolał inne rozwiązanie.
KORZYŚCI Z OKAZYWANIA ROZSĄDKU
17. Jakich błogosławieństw zaznajemy dzięki temu, że okazujemy rozsądek?
17 Dzięki okazywaniu rozsądku zaznajemy wielu błogosławieństw. Mamy lepsze relacje z braćmi i siostrami, a w zborze panuje pokój. Cieszymy się, że wśród zjednoczonych sług Jehowy jest taka różnorodność osobowości i zwyczajów. Przede wszystkim jednak czerpiemy radość ze świadomości, że naśladujemy naszego rozsądnego Boga, Jehowę.
JAK BYŚ ODPOWIEDZIAŁ?
Czego o rozsądku uczymy się od Jehowy i Jezusa?
Jak rozsądek może nam pomóc, gdy zmieniają się nasze warunki?
Jak nasz rozsądek przyczynia się do pokoju w zborze?
PIEŚŃ 90 Zachęcajmy się nawzajem
a Jehowa i Jezus są rozsądni i chcą, żebyśmy i my rozwinęli tę cechę. Dzięki niej łatwiej nam będzie dostosować się do zmian, na przykład związanych z naszym zdrowiem czy sytuacją finansową. Pomoże nam też ona przyczyniać się do pokoju i jedności w zborze.
b Zobacz artykuł „Jak sobie radzić ze zmianami”, zamieszczony w Przebudźcie się! nr 4 z 2016 roku.
c Obejrzyj materiał filmowy Wywiad z bratem Dmitrijem Michajłowem powiązany z artykułem „Prześladowania otwierają możliwość głoszenia” z periodyku Chrześcijańskie życie i służba — program zebrań na marzec i kwiecień 2021 roku.
d Więcej informacji na temat ubioru i wyglądu można znaleźć w 52 lekcji książki Już zawsze ciesz się życiem!",,https://www.jw.org/open?docid=2023486&prefer=lang&wtlocale=P
" CHRZEŚCIJAŃSKI TRYB ŻYCIA
Bądź przygotowany w ostatnich dniach „dni ostatnich”","Spodziewamy się, że w ostatnich dniach „dni ostatnich” problemy będą się nasilały (2Tm 3:1; nwtsty, komentarz do Mt 24:8: „dotkliwych cierpień”). W sytuacji kryzysowej słudzy Jehowy często otrzymują niezbędne wskazówki w odpowiednim momencie. To, czy wtedy przeżyjemy, może zależeć od tego, czy teraz okazujemy posłuszeństwo i przygotowujemy się pod względem duchowym i fizycznym (Łk 16:10).
Przygotuj się pod względem duchowym: Pielęgnuj dobre zwyczaje duchowe, między innymi regularnie czytaj i studiuj Biblię oraz oparte na niej publikacje. Bierz udział w różnych formach służby. Nawet gdybyś przez jakiś czas był odizolowany od braci ze zboru, nie wpadaj w panikę (Iz 30:15). Pamiętaj, że nigdy nie jesteś odizolowany od Jehowy i Jezusa (od s. 176, ak. 15-17).
Przygotuj się pod względem fizycznym: Oprócz zestawu ewakuacyjnego w każdym domu powinien być rozsądny zapas jedzenia, wody, leków i innych niezbędnych rzeczy. Może się to okazać potrzebne, gdybyś przez dłuższy czas nie mógł opuszczać domu (Prz 22:3; g17.5 ss. 4, 6).
OBEJRZYJ FILM CZY JESTEŚ PRZYGOTOWANY NA WYPADEK SYTUACJI KRYZYSOWEJ, A NASTĘPNIE ODPOWIEDZ NA PYTANIA:
Jak przygotować się pod względem duchowym na katastrofę?
Dlaczego to ważne, żeby...
być w stałym kontakcie ze starszymi?
przygotować zestaw ewakuacyjny?
zastanowić się, jakich klęsk możecie się spodziewać i co zrobić w wypadku każdej z nich?
Na jakie trzy sposoby można pomóc tym, którzy przeżyli klęskę żywiołową?
ZASTANÓW SIĘ: „Jak pandemia COVID-19 pokazała mi, że warto być dobrze przygotowanym na sytuację kryzysową?”",,https://www.jw.org/open?docid=202021173&prefer=lang&wtlocale=P
Czy uda się powstrzymać AIDS? W jaki sposób?," Czy uda się powstrzymać AIDS? W jaki sposób?
W WIELU krajach afrykańskich swego czasu ignorowano problem AIDS. Dla niektórych wciąż jest to temat tabu. W ostatnich latach jednak prowadzi się akcje informacyjne, skierowane głównie do młodzieży, i zachęca ludzi do otwartego poruszania takich spraw. Ale wysiłki te przynoszą raczej skromne rezultaty. Niełatwo bowiem zmienić utrwalony styl życia i zakorzenione obyczaje.
Postępy w leczeniu
Dzięki badaniom nad wirusem HIV uczeni dużo się o nim dowiedzieli i wynaleźli leki, które wielu chorym przedłużają życie. Z powodzeniem stosuje się intensywną terapię wielolekową (HAART), czyli kombinację co najmniej trzech preparatów antyretrowirusowych.
Chociaż środki te nikogo nie wyleczą z AIDS, zmniejszają śmiertelność wśród zakażonych, zwłaszcza w bogatszych państwach. Często podkreśla się konieczność dostarczania tych leków do krajów rozwijających się. Jednakże z powodu wysokiej ceny są one niedostępne dla większości tamtejszych chorych.
 W związku z tym rodzi się pytanie: Co jest ważniejsze — zysk czy życie ludzkie? Głos w tej sprawie zabrał dyrektor brazylijskiego programu walki z HIV/AIDS dr Paulo Teixeira: „Nie wolno nam w imię zysku, i to nadmiernego, pozostawić tysięcy ludzi na pastwę losu, bez leków koniecznych do przeżycia”. Następnie dodał: „Ogromnie się niepokoję o to, by chęć bogacenia się nie przesłoniła względów etycznych i humanitarnych”.
Niektóre kraje zdecydowały się nie zważać na to, że określone leki są chronione patentami wielkich koncernów farmaceutycznych, i zaczęły produkować bądź importować znacznie tańsze leki generyczne.
 * Jak wynika z przeprowadzonych badań, „ceny [pewnych preparatów generycznych] są nawet o 82% niższe od
 cen amerykańskich leków markowych” — donosi czasopismo South African Medical Journal.
Przeszkody
Obecnie wielkie koncerny farmaceutyczne są gotowe krajom rozwijającym się sprzedawać leki przeciw AIDS znacznie taniej. Przyświeca temu nadzieja, że będzie mogło z nich korzystać więcej ludzi. Istnieją jednak poważne przeszkody utrudniające dostęp do tych leków. W dalszym ciągu należy do nich cena. Nawet tak radykalnie obniżona, dla większości potrzebujących wciąż jest za wysoka.
Inny problem wiąże się z przyjmowaniem leków. Pacjent musi codziennie brać wiele tabletek, i to o ściśle określonych porach. Jeżeli nie robi tego właściwie albo przerywa kurację, wirus może stracić wrażliwość na podawane środki. W Afryce, gdzie brakuje żywności, wody pitnej i placówek medycznych, trudno zadbać o to, żeby chorzy stosowali terapię zgodnie z zaleceniami.
Ponadto osoby przyjmujące leki muszą być pod stałą kontrolą. Jeżeli któryś z podawanych preparatów okazuje się nieskuteczny, trzeba zmienić ich kombinację. A do tego potrzebny jest doświadczony personel i kosztowne testy. Niestety, środki te powodują też skutki uboczne i często powstają lekooporne odmiany wirusa.
W czerwcu 2001 roku na specjalnej sesji Zgromadzenia Ogólnego ONZ poświęconej AIDS zaproponowano utworzenie światowego funduszu na rzecz krajów rozwijających się. Oceniono, że potrzeba na ten cel od siedmiu do dziesięciu miliardów dolarów. Kwota, jaką zaoferowano do tej pory, jest znacznie mniejsza.
Naukowcy nie tracą nadziei, że zdołają wynaleźć szczepionkę przeciw AIDS, i w wielu krajach przeprowadzają próby z różnymi preparatami. Ale nawet jeśli im się powiedzie, upłynie jeszcze sporo lat, zanim szczepionka zostanie poddana testom, uznana za bezpieczną i dopuszczona do powszechnego użytku.
W niektórych państwach, takich jak Brazylia, Tajlandia czy Uganda, programy walki z epidemią AIDS przynoszą pomyślne rezultaty. Na przykład w Brazylii dzięki stosowaniu rodzimych leków wskaźnik śmiertelności zmniejszył się o połowę. W Botswanie, małym kraju dysponującym odpowiednimi środkami finansowymi, dokłada się starań, by wszystkim potrzebującym zapewnić dostęp do leków antyretrowirusowych oraz niezbędną opiekę lekarską.
AIDS pokonany
Epidemia AIDS różni się od innych pod pewnym istotnym względem — można jej zapobiegać. Gdyby ludzie byli gotowi dostosować się do podstawowych zasad biblijnych, zwykle mogliby uniknąć zakażenia, a właściwie w ogóle by im ono nie groziło.
Pismo Święte zawiera jednoznaczne mierniki moralne. Stosunki płciowe są niedozwolone dla osób w stanie wolnym (1 Koryntian 6:18). Współmałżonkowie mają dochowywać sobie wierności i wystrzegać się cudzołóstwa (Hebrajczyków 13:4). Ochronę zapewnia także stosowanie się do nakazu biblijnego, by powstrzymywać się od krwi (Dzieje 15:29, 30).
Natomiast osoby już chore mogą zaznać wielkiej radości i pociechy, gdy zapoznają się z obietnicą Boga, że wkrótce nastanie świat wolny od chorób, i gdy zaczną przestrzegać wymagań Bożych.
Biblia zapewnia nas, że niedługo skończą się wszelkie problemy ludzkości, w tym również choroby. Czytamy o tym w Księdze Objawienia: „Usłyszałem donośny głos od tronu, mówiący: ‚Oto namiot Boga jest z ludźmi i On będzie przebywać z nimi, a oni będą jego ludami. I będzie z nimi sam Bóg. I otrze z ich oczu wszelką łzę, i śmierci już nie będzie ani żałości, ani krzyku, ani bólu już nie będzie. To, co poprzednie, przeminęło’” (Objawienie 21:3, 4).
Obietnica ta nie dotyczy wyłącznie ludzi, których stać na drogie leczenie. Zapowiedź z 21 rozdziału Księgi Objawienia znajduje potwierdzenie w proroctwie Izajasza: „Żaden mieszkaniec nie powie: ‚Jestem chory’” (Izajasza 33:24). Gdy nadejdzie ten czas, wszyscy żyjący na ziemi będą przestrzegać praw Bożych i cieszyć się doskonałym zdrowiem. Wtedy zarówno śmiercionośna pandemia AIDS, jak i wszelkie inne choroby znikną raz na zawsze.
[Przypis]
^ ak. 7 Leki generyczne (odtwórcze) to kopie leków oryginalnych, opatentowanych przez inne firmy farmaceutyczne. W sytuacji kryzysowej państwa należące do Światowej Organizacji Handlu mają prawo wprowadzić je na rynek, nie czekając na wygaśnięcie patentów preparatów oryginalnych.
 [Ramka i ilustracje na stronach 9, 10]
TO BYŁO LEKARSTWO, KTÓREGO SZUKAŁAM
Mieszkam na południu Afryki, mam 23 lata. Dobrze pamiętam dzień, w którym się dowiedziałam, że jestem zakażona wirusem HIV.
Siedziałyśmy z mamą w gabinecie lekarskim. Właśnie wtedy lekarz przekazał mi tę wiadomość — najstraszniejszą, jaką kiedykolwiek usłyszałam. Ogarnęło mnie kompletne oszołomienie. Nie mogłam w to uwierzyć. Przemknęło mi przez myśl, że może w laboratorium popełniono pomyłkę. Nie wiedziałam, co powiedzieć ani jak się zachować. Zbierało mi się na płacz, ale łzy nie chciały płynąć. Lekarz zaczął rozmawiać z mamą o terapii przeciwretrowirusowej i podobnych rzeczach, lecz ja byłam za bardzo zszokowana, żeby cokolwiek do mnie dotarło.
Uświadomiłam sobie, że mogłam się zarazić od pewnego mężczyzny z uczelni, na której studiowałam. Bardzo potrzebowałam rozmowy z kimś, kto by rozumiał moje położenie, jednak nikt taki nie przychodził mi do głowy. Czułam się nic niewarta i przegrana. Chociaż rodzina mnie wspierała, byłam załamana i przerażona. Jak każda młoda osoba, miałam przecież tyle marzeń. Brakowało mi tylko dwóch lat do uzyskania dyplomu. Teraz moje plany się rozwiały.
Zaczęłam brać przepisane leki i chodzić do terapeutów zajmujących się chorymi na AIDS. Mimo to nie opuszczało mnie przygnębienie. Modliłam się do Boga, żeby wskazał mi prawdziwą religię chrześcijańską, zanim umrę. Należałam do kościoła zielonoświątkowców, lecz nikt z jego członków nawet mnie nie odwiedził. Chciałam wiedzieć, gdzie pójdę po śmierci.
Pewnego ranka na początku sierpnia 1999 roku zapukały do mnie dwie kobiety będące Świadkami Jehowy. Tego dnia czułam się bardzo źle, ale zdołałam przyjąć je w pokoju. Panie przedstawiły się i powiedziały, że pomagają ludziom w poznawaniu Biblii. Jakże się ucieszyłam, że wreszcie otrzymałam odpowiedź na swoje modlitwy. Wtedy jednak byłam zbyt słaba, by się skupić albo przez dłuższy czas czytać.
Niemniej wyraziłam chęć studiowania Pisma Świętego i umówiłyśmy się na kolejne spotkanie. Niestety, zanim do niego doszło, trafiłam z powodu depresji do szpitala psychiatrycznego. Wyszłam po trzech tygodniach i z ulgą stwierdziłam, że Świadkowie o mnie nie zapomnieli. Pamiętam, że jedna z tych kobiet często przychodziła zapytać o moje zdrowie. Pod koniec roku, kiedy fizycznie poczułam się lepiej, zaczęłam studiować Biblię. Nie było to wcale takie proste, bo mój stan ciągle się zmieniał. Na szczęście miałam wyrozumiałą i cierpliwą nauczycielkę.
Byłam pod wielkim wrażeniem, gdy dowiedziałam się z Biblii, kim jest Jehowa, jakie ma przymioty oraz na czym naprawdę polega poznanie Boga i wyczekiwanie życia wiecznego. Nareszcie też zrozumiałam, dlaczego ludzie muszą cierpieć. Kiedy usłyszałam o Królestwie Bożym i o tym, że wkrótce zastąpi ono wszystkie rządy ludzkie, moje serce przepełniła niezmierna radość. Pod wpływem tych wiadomości całkowicie zmieniłam swoje życie.
To było lekarstwo, którego szukałam. Jakże się czułam pokrzepiona, gdy uświadomiłam sobie, że Jehowa mimo wszystko kocha mnie i troszczy się o mnie! Przedtem sądziłam, że Bóg mnie nienawidzi i że z tego powodu zachorowałam. Teraz jednak dowiedziałam się, jakie kroki łaskawie poczynił, by przebaczyć nam nasze grzechy na podstawie ofiary okupu Jezusa Chrystusa. Pojęłam, że Jehowie naprawdę na mnie zależy — zgodnie ze słowami z Listu 1 Piotra 5:7: „Przerzućcie na niego wszelką waszą troskę, gdyż on się o was troszczy”.
Robię, co tylko mogę, żeby być jak najbliżej Jehowy. Uczęszczam na zebrania do Sali Królestwa i codziennie studiuję Biblię. Chociaż nie zawsze przychodzi mi to łatwo, staram się przerzucać na Jehowę swe troski i modlę się do Niego o siły i wsparcie. Również członkowie zboru zawsze chętnie śpieszą mi z pomocą. Dlatego czuję się szczęśliwa.
Wspólnie z miejscowym zborem regularnie biorę udział w działalności kaznodziejskiej. Chcę pomagać innym pod względem duchowym, zwłaszcza tym, którzy znajdują się w sytuacji podobnej do mojej. W grudniu 2001 roku zostałam ochrzczona.
[Ilustracja]
Kiedy usłyszałam o Królestwie Bożym (...), moje serce przepełniła niezmierna radość
[Ilustracja na stronie 8]
Ekipa pomagająca ofiarom AIDS w Botswanie
[Ilustracja na stronie 10]
Na rajskiej ziemi wszyscy będą się cieszyć doskonałym zdrowiem",,https://www.jw.org/open?docid=102002803&prefer=lang&wtlocale=P
" ARTYKUŁ DO STUDIUM NR 4
Jehowa błogosławi naszym wysiłkom, żeby obchodzić Pamiątkę","„Czyńcie to na moją pamiątkę” (ŁUK. 22:19).
PIEŚŃ 19 Wieczerza Pańska
W SKRÓCIE
 a
1, 2. Dlaczego każdego roku jesteśmy obecni na Pamiątce?
 PRAWIE 2000 lat temu Jezus oddał za nas życie, dzięki czemu umożliwił nam życie wieczne. W noc przed swoją śmiercią polecił swoim naśladowcom upamiętniać ten świadczący o miłości akt, ustanawiając prostą uroczystość, podczas której wykorzystuje się chleb i wino (1 Kor. 11:23-26).
2 Stosujemy się do polecenia Jezusa, bo bardzo go kochamy (Jana 14:15). Co roku w okresie Pamiątki okazujemy wdzięczność za to, co dla nas zrobił, kiedy z modlitwą rozmyślamy o znaczeniu jego śmierci. Z radością zwiększamy udział w służbie kaznodziejskiej i zachęcamy jak najwięcej osób, żeby skorzystały z tej szczególnej uroczystości. I oczywiście jesteśmy zdecydowani nie pozwolić, żeby cokolwiek przeszkodziło nam w obecności na Pamiątce.
3. Co omówimy w tym artykule?
3 W tym artykule omówimy szczególne wysiłki podejmowane przez sług Jehowy, żeby upamiętniać śmierć Jezusa: 1) powrót do wzorca, który ustanowił Jezus, 2) zapraszanie innych na Pamiątkę i 3) obchodzenie Pamiątki pomimo trudnych warunków.
POWRÓT DO WZORCA, KTÓRY USTANOWIŁ JEZUS
4. Jakie prawdy są omawiane każdego roku na Pamiątce i dlaczego nie powinniśmy uważać ich za coś oczywistego? (Łukasza 22:19, 20).
4 Każdego roku na Pamiątce słuchamy opartego na Biblii przemówienia, które udziela wyraźnych odpowiedzi
 na kilka pytań. Dowiadujemy się, dlaczego ludzkość potrzebuje okupu i jak śmierć jednego człowieka może zakryć grzechy wielu osób. Przypominamy sobie, co wyobrażają chleb i wino oraz kto może je spożywać (odczytaj Łukasza 22:19, 20). I rozmyślamy o błogosławieństwach, których oczekują osoby z nadzieją ziemską (Izaj. 35:5, 6; 65:17, 21-23). Nie powinniśmy uważać tych prawd za coś oczywistego. Miliardy ludzi nie rozumieją ich ani nie zdają sobie sprawy, jak cenna jest ofiara Jezusa. Nie obchodzą też Pamiątki jego śmierci zgodnie ze wzorem, jaki ustanowił. Dlaczego?
5. Co się stało z ustanowionym przez Jezusa wzorcem, kiedy większość apostołów umarła?
5 Niedługo po śmierci większości apostołów Jezusa w zborze pojawili się fałszywi chrześcijanie (Mat. 13:24-27, 37-39). Szerzyli „wypaczone nauki, żeby pociągnąć za sobą uczniów” (Dzieje 20:29, 30). Według jednej z takich „wypaczonych nauk”, którą z czasem zaczęli upowszechniać, Jezus nie złożył swojego ciała jako ofiary „raz na zawsze, aby ponieść grzechy wielu” — jak tego uczy Biblia. Ludzie tacy twierdzili, że tę ofiarę trzeba regularnie powtarzać (Hebr. 9:27, 28). Dzisiaj wierzy w to wielu szczerych ludzi. Regularnie chodzą do kościoła, czasami codziennie, i biorą udział w czymś, co zaczęto nazywać „ofiarą Mszy świętej”
 b. W innych religiach chrześcijaństwa śmierć Jezusa upamiętnia się rzadziej, ale większość ich członków ma mgliste pojęcie o tym, jakie korzyści wynikają z jego ofiary. Niektórzy mogą się zastanawiać: „Czy naprawdę dzięki śmierci Jezusa moje grzechy mogą być odpuszczone?”. Dlaczego zadają takie pytanie? Niekiedy są pod wpływem osób, które wątpią, czy ofiara Jezusa może zapewnić przebaczenie grzechów. Jak prawdziwi naśladowcy Jezusa podeszli do tej sprawy?
6. Do jakiego wniosku doszła pewna grupa badaczy Biblii już w roku 1872?
6 Pod koniec XIX wieku grupa badaczy Biblii, której przewodził Charles Taze Russell, zaczęła wnikliwie studiować Słowo Boże. Chcieli się dowiedzieć, jakie znaczenie ma ofiara Jezusa i jak upamiętniać jego śmierć. Do 1872 roku na podstawie Biblii ustalili, że Jezus rzeczywiście oddał swoje życie jako okup za ludzkość. Tego, czego się dowiadywali, nie zatrzymywali dla siebie. Dzielili się tą prawdą za pomocą książek, gazet i czasopism. Wkrótce potem wzorem chrześcijan z I wieku zaczęli obchodzić Pamiątkę tylko raz w roku.
7. Jakie korzyści odnosimy z wysiłków, na jakie zdobyli się ci pierwsi badacze Biblii?
7 Obecnie odnosimy wiele pożytku z wysiłków, jakie dawno temu ci szczerzy chrześcijanie włożyli w studiowanie Biblii. W jaki sposób? Dzięki błogosławieństwu Jehowy bardzo dobrze zrozumieliśmy, jaką wartość ma ofiara Jezusa oraz jakie korzyści z niej wynikają (1 Jana 2:1, 2). Dowiedzieliśmy się też, że Biblia mówi o dwóch nadziejach dla ludzi, którzy podobają się Bogu. Dla niektórych jest to nadzieja na nieśmiertelne życie w niebie, a dla milionów innych
 nadzieja na życie wieczne na ziemi. Przybliżamy się do Jehowy, gdy zastanawiamy się nad tym, jak bardzo nas kocha i jak wiele pożytku osobiście odnosimy z ofiary Jezusa (1 Piotra 3:18; 1 Jana 4:9). Podobnie jak wierni bracia w przeszłości zachęcamy innych, żeby razem z nami obchodzili Pamiątkę zgodnie ze wzorem pozostawionym przez Jezusa.
ZAPRASZANIE INNYCH NA PAMIĄTKĘ
Co możesz zrobić, żeby wziąć pełny udział w kampanii zapraszania na Pamiątkę? (Zobacz akapity 8-10)
 e
8. Jakie wysiłki podejmował lud Jehowy, żeby zapraszać innych na Pamiątkę? (Zobacz ilustrację).
8 Słudzy Jehowy od wielu lat zapraszają innych na Pamiątkę. Już w roku 1881 bracia i siostry w Stanach Zjednoczonych zostali zaproszeni na tę szczególną uroczystość do pewnego prywatnego domu w Allegheny w stanie Pensylwania. Później każdy zbór samodzielnie organizował Pamiątkę. W marcu 1940 roku głosicieli zachęcono, żeby zaprosili każdą osobę z terenu, która okazywała zainteresowanie. A w 1960 roku zbory po raz pierwszy otrzymały z Betel drukowane zaproszenia. Od tamtej pory udostępniono miliardy takich zaproszeń. Dlaczego na zapraszanie innych poświęcamy tyle czasu i sił?
9, 10. Kto odnosi korzyści z naszych wysiłków, żeby zapraszać innych na Pamiątkę? (Jana 3:16).
9 Zapraszamy ludzi na Pamiątkę między innymi dlatego, że chcemy, żeby ci, którzy po raz pierwszy przybędą na tę uroczystość, dowiedzieli się, co Jehowa i Jezus zrobili dla każdego z nas (odczytaj Jana 3:16). Mamy nadzieję, że to, co zobaczą i usłyszą na Pamiątce, pobudzi
 ich do tego, żeby dalej nabywali wiedzy o Jehowie i zostali Jego sługami. Ale z naszego zaproszenia korzyści odnoszą też inne osoby.
10 Zapraszamy również tych, którzy przestali służyć Jehowie. Robimy tak, bo chcemy im przypomnieć, że Bóg nadal ich kocha. Wiele osób przyjmuje nasze zaproszenie i bardzo się cieszymy, gdy przychodzą na Pamiątkę. Obecność na tej uroczystości przypomina im, jak wiele radości dawała im kiedyś służba dla Jehowy. Zastanówmy się nad przeżyciem Moniki
 c. W trakcie pandemii COVID-19 na nowo zaczęła angażować się w życie zboru. Po Pamiątce w roku 2021 powiedziała: „Ta Pamiątka była dla mnie wyjątkowa. Po raz pierwszy od 20 lat znowu mogłam głosić ludziom i zapraszać ich na tę uroczystość. Naprawdę zaangażowałam w to serce, bo jestem bardzo wdzięczna za to, co Jehowa i Jezus dla mnie zrobili” (Ps. 103:1-4). Bez względu na reakcję ludzi z zaangażowaniem zapraszamy innych na Pamiątkę, bo wiemy, że Jehowa ceni nasze wysiłki.
11. Jak Jehowa nam błogosławi, gdy zapraszamy innych na Pamiątkę? (Aggeusza 2:7).
11 Jehowa szczodrze nam błogosławi, gdy podejmujemy wysiłki, żeby zapraszać ludzi na Pamiątkę. Mimo obostrzeń związanych z pandemią COVID-19 na Pamiątkę w roku 2021 przybyła rekordowa liczba obecnych — 21 367 603 osoby. To prawie dwuipółkrotnie więcej, niż wynosi liczba Świadków Jehowy na świecie. Oczywiście dla Jehowy nie są ważne same liczby. Interesuje się każdym z osobna (Łuk. 15:7; 1 Tym. 2:3, 4). Możemy być przekonani, że gdy zapraszamy innych na Pamiątkę, Jehowa pomaga nam odnajdywać szczere osoby (odczytaj Aggeusza 2:7).
OBCHODZENIE PAMIĄTKI POMIMO TRUDNYCH WARUNKÓW
Jehowa błogosławi naszym wysiłkom, żeby obchodzić Pamiątkę (zobacz akapit 12)
 f
12. Co może utrudniać nam obchodzenie Pamiątki? (Zobacz ilustrację).
12 Jezus zapowiedział, że podczas dni ostatnich będziemy zmagać się z różnymi trudnymi sytuacjami — między innymi sprzeciwem rodziny, prześladowaniami, wojnami czy chorobami (Mat. 10:36; Marka 13:9; Łuk. 21:10, 11). Czasami takie okoliczności utrudniają nam upamiętnianie śmierci Jezusa. Jak radzą sobie z nimi nasi bracia i siostry? I jak Jehowa im pomaga?
13. Jak Jehowa pobłogosławił odwadze i zdecydowanej postawie Artioma, który chciał obchodzić Pamiątkę w więzieniu?
13 Uwięzienie. Nasi więzieni za wiarę bracia robią, co mogą, żeby upamiętniać śmierć Jezusa. Rozważmy przykład Artioma. W 2020 roku w okresie Pamiątki Artiom został umieszczony w ciasnej celi o powierzchni 17 metrów kwadratowych, w której jednocześnie przebywało z nim czasami nawet czterech więźniów. Mimo uwięzienia udało mu się zdobyć produkty, które mogły posłużyć jako emblematy. Zamierzał też wygłosić dla samego siebie wykład. Ale współwięźniowie palili i bez przerwy przeklinali. Co zrobił Artiom? Poprosił ich, żeby powstrzymali się od tego tylko na godzinę, na co ku jego zaskoczeniu się zgodzili. Artiom mówi: „Zaproponowałem, że opowiem im o Pamiątce”. Chociaż powiedzieli, że ich to nie interesuje, to
 gdy zobaczyli i usłyszeli, jak Artiom obchodzi Pamiątkę, zasypali go pytaniami.
14. Na jakie wysiłki zdobyliśmy się, żeby obchodzić Pamiątkę mimo pandemii COVID-19?
14 Pandemia COVID-19. Kiedy wybuchła pandemia, słudzy Jehowy nie mogli osobiście przybyć na Pamiątkę. Nie przeszkodziło im to jednak w skorzystaniu z tej uroczystości
 d. Zbory, które mają dostęp do internetu, zorganizowały ją przez wideokonferencję. A co z milionami osób, które nie mają dostępu do internetu? W niektórych krajach przemówienie transmitowano w telewizji albo radiu. Co więcej, Biura Oddziałów nagrały to przemówienie w ponad 500 językach, żeby Pamiątkę mogły obchodzić osoby mieszkające nawet w odległych rejonach. Bracia zadbali o to, żeby nagrania dostarczono tym, którzy ich potrzebowali.
15. Czego się uczysz z przeżyć Sue?
15 Sprzeciw rodziny. Niektórym trudno jest obchodzić Pamiątkę, bo zmagają
 się ze sprzeciwem ze strony rodziny. Zastanówmy się nad przeżyciami Sue, która studiuje Biblię. W 2021 roku, dzień przed Pamiątką, Sue powiedziała siostrze, która prowadziła z nią studium Biblii, że z powodu sprzeciwu rodziny nie będzie na tej uroczystości. Siostra przeczytała jej Ewangelię według Łukasza 22:44. Potem wyjaśniła Sue, że gdy przechodzimy trudności, powinniśmy naśladować przykład Jezusa i zwracać się do Jehowy w modlitwie oraz w pełni Mu ufać. Następnego dnia Sue przygotowała emblematy i obejrzała specjalny poranny program duchowy w serwisie jw.org. Tego wieczora była sama w pokoju i przez telefon połączyła się na Pamiątkę. Do naszej siostry napisała później: „Tak bardzo mnie wczoraj zachęciłaś. Zrobiłam wszystko, co mogłam, żeby obchodzić Pamiątkę, a Jehowa naprawdę zadbał o resztę. Nie potrafię wyrazić, jak bardzo jestem szczęśliwa i wdzięczna”. Czy myślisz, że Jehowa może ci pomóc, jeśli jesteś w podobnej sytuacji?
16. Dlaczego jesteśmy pewni, że Jehowa pobłogosławi naszym staraniom o to, żeby obchodzić Pamiątkę? (Rzymian 8:31, 32).
16 Nasze wysiłki, żeby upamiętniać śmierć Jezusa, są dla Jehowy bardzo cenne. Możemy mieć pewność, że będzie nam On błogosławił, gdy okazujemy wdzięczność za to, co dla nas zrobił (odczytaj Rzymian 8:31, 32). Bądźmy więc zdecydowani przybyć na tegoroczną Pamiątkę i robić wszystko, co możemy, żeby w tym okresie zwiększyć udział w zajęciach duchowych.
JAK BYŚ ODPOWIEDZIAŁ?
Jaką prawdę dotyczącą okupu lub Pamiątki szczególnie cenisz?
Kogo zapraszamy na Pamiątkę i dlaczego?
Jakim wyzwaniom muszą sprostać niektórzy, żeby przybyć na Pamiątkę?
PIEŚŃ 18 Wdzięczni za okup
a We wtorek 4 kwietnia 2023 roku miliony osób na całym świecie będą obchodzić Pamiątkę śmierci Chrystusa. Wielu przyjdzie na nią po raz pierwszy. Inni, którzy przestali aktywnie uczestniczyć w działalności zboru, dołączą do nas być może pierwszy raz od lat. Z kolei niektórzy będą musieli pokonać poważne przeszkody, żeby wziąć udział w tej uroczystości. Możesz być pewien, że Jehowa będzie z ciebie zadowolony, jeśli bez względu na swoją sytuację podejmiesz wysiłki, żeby być obecny na Pamiątce.
b Uczestnicy mszy wierzą, że chleb i wino zamieniają się w ciało i krew Chrystusa i że ofiara z jego krwi i ciała jest składana za każdym razem, gdy ktoś bierze udział w tym obrzędzie.
c Niektóre imiona zostały zmienione.
d Zobacz też zamieszczoną w serwisie jw.org serię artykułów „Pamiątka w roku 2021”.
e OPIS ILUSTRACJI: Od lat sześćdziesiątych zaproszenia na Pamiątkę są ulepszane i teraz są dostępne w wersji drukowanej i elektronicznej.
f OPIS ILUSTRACJI: Scenka: Bracia i siostry obchodzą Pamiątkę w czasie zamieszek.",,https://www.jw.org/open?docid=2023245&prefer=lang&wtlocale=P
" TEMAT Z OKŁADKI | WOJNA, KTÓRA ZMIENIŁA ŚWIAT
Rzeczywisty sprawca wojen i cierpień","Dnia 11 listopada 1918 roku I wojna światowa dobiegła końca. Ludzie przerywali pracę i radośnie tańczyli na ulicach. Ale świętowanie nie trwało długo. Szybko nadciągnęło kolejne zagrożenie — jeszcze bardziej śmiercionośne niż karabiny maszynowe.
W czerwcu 1918 roku na froncie we Francji rozpoczęła swe żniwo zabójcza zaraza znana jako grypa hiszpanka. Wirus ten błyskawicznie się rozprzestrzenił. Na przykład w ciągu paru miesięcy w wyniku jego działania straciło życie więcej amerykańskich żołnierzy walczących we Francji niż zginęło z rąk wroga. Po wojnie żołnierze wracający do domów bezwiednie roznosili zarazki, wskutek czego grypa szybko objęła swym zasięgiem cały świat.
Lata powojenne były okresem głodu i fatalnej sytuacji gospodarczej. Gdy w roku 1918 wojna dobiegła kresu, znaczna część ludności Europy przymierała głodem. W roku 1923 niemiecka waluta praktycznie straciła swoją wartość. Sześć lat później światową gospodarkę ogarnął kryzys. A w 1939 roku wybuchła II wojna światowa, która pod pewnymi względami była kontynuacją poprzedniego globalnego konfliktu. Co się kryło za tą niespotykaną serią nieszczęść?
ZNAK DNI OSTATNICH
Za kulisy pewnych wydarzeń historycznych pozwalają nam zajrzeć proroctwa biblijne — dotyczy to w szczególności I wojny światowej. Jezus Chrystus
 zapowiedział nadejście czasu, gdy na ziemi ʽnaród powstanie przeciw narodowi’ i ludzkość będą trapić zarazy i niedobory żywności (Mateusza 24:3, 7; Łukasza 21:10, 11). Wyjaśnił swoim uczniom, że takie tragedie będą stanowić znak dni ostatnich. Więcej szczegółów zawiera Księga Objawienia, w której udręki mające dotknąć ziemię powiązano z wojną w niebie (zobacz ramkę
 „Wojna na ziemi i wojna w niebie”).
W tej samej księdze biblijnej opisano czterech jeźdźców, nazywanych też jeźdźcami Apokalipsy. Trzech z nich wyobraża nieszczęścia, które wcześniej zapowiedział Jezus — wojnę, głód i zarazy (zobacz ramkę
 „Czy szarża czterech jeźdźców rzeczywiście się rozpoczęła?”). Nie ma wątpliwości, że I wojna światowa dała początek niekończącym się cierpieniom. Biblia wyjawia, że tym, który niejako podpalił lont, był Szatan (1 Jana 5:19). Czy ta władza zostanie mu kiedyś odebrana?
Księga Objawienia zapewnia nas też, że Szatan „mało ma czasu” (Objawienie 12:12). Właśnie dlatego pała gniewem i sprowadza na ziemię niewypowiedziane nieszczęścia. Zarazem jednak stanowią one dowód, że czas Szatana przemija.
 ZNIWECZENIE DZIEŁ DIABŁA
Pierwsza wojna światowa rzeczywiście była punktem zwrotnym w historii. Zapoczątkowała stulecie wojny totalnej, utorowała drogę ruchom rewolucyjnym i podkopała zaufanie do człowieczych przywódców. Jest również dobitnym dowodem na to, że Szatan został wyrzucony z nieba (Objawienie 12:9). Ten niewidzialny władca świata zareagował jak bezwzględny dyktator, który wie, że jego dni są policzone. Gdy już dobiegną one końca, problemy wywołane przez I wojnę światową wreszcie odejdą w przeszłość.
Jeśli weźmiesz pod uwagę proroctwa biblijne, dostrzeżesz powody, by ufać, że Jezus Chrystus, nasz niebiański Król, wkrótce ʽzniweczy dzieła Diabła’ (1 Jana 3:8). Miliony ludzi już modli się o przyjście Królestwa Bożego. A ty? Dzięki jego panowaniu wierne osoby ujrzą, jak na ziemi dzieje się wola Boga, a nie Szatana (Mateusza 6:9, 10). Pod rządami Królestwa Bożego już nigdy nie wybuchnie wojna światowa — ani żadna inna! (Psalm 46:9). Nabywaj wiedzy o tym Królestwie, a doczekasz czasów, gdy na ziemi zapanuje bezkresny pokój (Izajasza 9:6, 7).
 Wojna na ziemi i wojna w niebie
Jakieś 19 stuleci przed wybuchem I wojny światowej Szatan zaoferował Jezusowi „wszystkie królestwa świata” (Mateusza 4:8, 9). Jezus odrzucił tę pokusę, ale nie zaprzeczył, że królestwa te należą do Szatana, gdyż później nazwał go „władcą świata” (Jana 14:30). Również apostoł Jan napisał, że „cały świat podlega mocy niegodziwca” (1 Jana 5:19).
Jeżeli Szatan Diabeł dysponuje taką władzą nad światem, czy nie byłby rozsądny wniosek, że choćby w pewnym stopniu ponosi on odpowiedzialność za wybuch I wojny światowej i jej następstwa? Księga Objawienia rzeczywiście łączy Szatana z nieszczęściami, jakie nawiedzają ziemię od roku 1914. Przyjrzyjmy się krótkiemu zarysowi wydarzeń opisanych w 12 rozdziale tej księgi:
Werset 7 W niebie wybucha wojna między Michałem (Jezusem Chrystusem) a smokiem (Szatanem).
Werset 9 Diabeł, który „wprowadza w błąd całą zamieszkaną ziemię”, zostaje na nią zrzucony.
Werset 12 „Biada ziemi i morzu, ponieważ zstąpił do was Diabeł, pałając wielkim gniewem, bo wie, że mało ma czasu”.
Chronologia biblijna oraz wydarzenia na świecie wskazują, że wspomniana wojna w niebie rozpętała się po ustanowieniu niebiańskiego Królestwa Bożego w roku 1914
 *. A zatem wybuch wojny na ziemi i wojny w niebie nastąpił w tym samym znamiennym roku.
^ Zobacz 8 rozdział książki Czego naprawdę uczy Biblia? (wydawnictwo Świadków Jehowy).
 Czy szarża czterech jeźdźców rzeczywiście się rozpoczęła?
Jeździec na białym koniu to niebiański Król, Jezus Chrystus, który działa na rzecz prawości (Objawienie 6:2; Psalm 45:4). Najpierw miał za zadanie oczyścić niebiosa z Szatana i demonów (Objawienie 12:9).
Jeźdźcowi na koniu maści ognistej dano „zabrać pokój z ziemi” (Objawienie 6:4). Od roku 1914 wojny bezustannie nękają ludzkość. Zaledwie 21 lat po zakończeniu I wojny światowej wybuchła II wojna światowa — zebrała ona jeszcze większe żniwo. Według pewnych wyliczeń pochłonęła jakieś 60 milionów ofiar. Od roku 1945 wojny mają o wiele mniejszy zasięg, ale są równie krwawe. Jak szacują niektórzy historycy, w XX wieku w działaniach wojennych straciło życie ponad 100 milionów ludzi.
Jeździec na czarnym koniu trzyma w ręce wagę szalkową, co przedstawia głód (Objawienie 6:5, 6). Podczas I wojny światowej wojska sprzymierzone wprowadziły blokadę Niemiec, wskutek czego jakieś 750 000 osób straciło życie wskutek braku żywności. W roku 1921 zmarło z głodu ponad dwa miliony Rosjan, a wkrótce potem podobne tragedie rozegrały się w innych miejscach. Ocenia się, że w XX wieku głód zabił ogółem 70 milionów ludzi. Każdego roku w wyniku niedożywienia umiera ponad trzy miliony dzieci, które nie ukończyły pięciu lat.
Jeździec na koniu bladym sprowadza śmiertelną plagę (Objawienie 6:8). Pierwszą wielką plagą XX wieku była grypa hiszpanka. Według pewnych szacunków — które w zależności od źródła mogą się różnić — pochłonęła ona 50 milionów istnień ludzkich. W książce Człowiek i mikroby napisano: „Pandemia ta okazała się jedną z największych katastrof dziejowych (...). Nawet dżuma nie unicestwiła takich mas w tak krótkim czasie” (tłum. G. Siwek). W XX wieku setki milionów ludzi zmarło na inne zakaźne choroby, takie jak ospa, malaria czy gruźlica.",,https://www.jw.org/open?docid=2014083&prefer=lang&wtlocale=P
Wiadomości w serwisie jw.org umacniają jedność braci i sióstr na całym świecie,"Zamieszczane w serwisie jw.org wiadomości o naszych prześladowanych braciach i siostrach zachęcają nas do okazywania wytrwałości. Informacje o tych osobach pomagają nam lepiej je poznać, a ich wypowiedzi upewniają nas, że nie tracą radości. Opisane poniżej przeżycia pokazują, jaką korzyść z tych artykułów odnoszą nasi współwyznawcy na całym świecie.
Skupiajmy się na tym, co możemy robić
Brat Miguel Silva i jego żona Mónica (na zdjęciu powyżej) usługują jako pionierzy specjalni w Portugalii. Tak jak w wypadku wielu z nas pandemia bardzo zmieniła ich życie. Wiąże się to z dużym obciążeniem emocjonalnym. Jednak małżeństwo to poczuło się pokrzepione po przeczytaniu w serwisie jw.org wiadomości dotyczącej brata Konstantina Bażenowa. Chciał on czytać Biblię, ale w więzieniu nie miał do niej dostępu. Zamiast poddawać się zniechęceniu, brat stworzył swoją własną „Biblię”, zapisując zapamiętane wersety. To przeżycie nauczyło Miguela i Mónikę czegoś bardzo ważnego. Miguel wyjaśnia: „Nie skupiamy się na tym, czego nie możemy robić podczas pandemii, ale staramy się skupiać na tym, co jest w zasięgu naszych możliwości, i okazywać za to wdzięczność”.
Oprócz tego Miguel i Mónica postanowili każdego dnia poświęcać więcej czasu na czytanie Biblii i rozmyślanie. Mónica mówi: „Jesteśmy pewni, że kiedy zajdzie taka potrzeba, Jehowa przypomni nam wszystko, co gromadzimy teraz w naszych sercach”. Miguel dodaje: „Przeżycia brata Bażenowa pomogły nam spojrzeć na nasz ‚areszt domowy’ w trakcie pandemii jak na okazję, żeby zachęcać innych, wysławiać Jehowę pieśniami i podnieść jakość naszych modlitw”.
Pokonujmy strach przed prześladowaniami
Siostra Christine Mouhima Etonde czyta o braciach w Rosji, którzy są prześladowani
Siostra Christine Mouhima Etonde z Kamerunu usługuje jako pionierka stała. Przyznaje, że przez lata przerażały ją informacje o prześladowaniach. Jednak wyjaśnia, co pomogło jej zmienić swoje podejście: „Dzięki artykułom dotyczącym naszych braci i sióstr przechodzących prześladowania całkowicie zmieniłam swój sposób myślenia. Kiedy czytam o ich nastawieniu i konkretnych modlitwach, widzę ich uśmiech i dowiaduję się, jak bracia w różnym wieku zawczasu przygotowywali się na prześladowania, pobudza mnie to, żeby jeszcze lepiej poznać Jehowę. Moja miłość do Niego wzmocniła się do tego stopnia, że na myśl o prześladowaniach już nie ogarnia mnie strach. Oczami wyobraźni widzę, jak przechodzę je z radością, modlę się do Jehowy i o Nim rozmyślam”.
Przygotowujmy się do obrony naszej wiary
Brat Iulian Nistor i jego żona Oana przeglądają artykuły o braciach, którzy bronią swojej wiary
Brat Iulian Nistor i jego żona Oana z Rumunii byli poruszeni tym, jak brat Anatolij Tokariew bronił przed sądem swojej wiary. Robił to spokojnie, z szacunkiem i był zdecydowany zachować lojalność. Jego przykład skłonił Iuliana i Oanę do przemyślenia, jak oni postąpiliby w podobnej sytuacji. „Podczas rodzinnego wielbienia wyobraziliśmy sobie, że bronimy swojej wiary w sądzie. Niełatwo było mówić o naszych przekonaniach taktownie i z szacunkiem, tak jak robił to nasz brat” — mówi Oana. „To studium zbliżyło nas do braci i sióstr. Wyraźniej też dostrzegliśmy, jakie to ważne, żeby przygotować się do obrony swojej wiary i być dumnym z tego, że się jest Świadkiem Jehowy”.
Analizujmy jakość swoich modlitw
Siostra Anna Ravoajarison z Madagaskaru przegląda aktualne wiadomości w naszym serwisie
Siostra Anna Ravoajarison z Madagaskaru pod wpływem artykułów z naszego serwisu postanowiła przeanalizować jakość swoich modlitw. Po przeczytaniu przeżyć brata Dżowidona Bobodżonowa Anna mówi: „Czasami jestem tak zajęta codziennymi sprawami, że moje modlitwy stają się mechaniczne. Jeśli nie poświęcę kilku minut, żeby przemyśleć, co powiem Jehowie, łapię się na tym, że ciągle powtarzam te same zdania”. Rozmyślanie nad przykładem Dżowidona pobudziło siostrę do zastanowienia się, jak ona zachowałaby się w jego sytuacji. Zadawała sobie pytanie, czy byłaby w stanie modlić się o konkretne sprawy w obliczu podobnej próby. Anna stwierdziła: „Zrozumiałam, jak ważne jest poświęcanie czasu na przemyślenie tego, co chcę powiedzieć Jehowie w modlitwie. Jestem bardzo wdzięczna za te artykuły”.
Okazujmy współczucie naszym braciom
Brat Ruben Catarino i jego żona Andreia czytają o procesie małżeństwa z Rosji sądzonego za wiarę
Brat Ruben Catarino i jego żona Andreia usługują jako pionierzy stali w Portugalii. Czytanie wiadomości przybliżyło ich do braci. Ruben mówi: „W przeszłości wiedzieliśmy, że w różnych krajach nasi bracia są prześladowani, ale ich nie znaliśmy. Nie mieliśmy pojęcia, kim są, jak wygląda ich życie ani jakie przechodzą trudności. Te artykuły pozwalają nam naprawdę ich poznać. Możemy zanosić za nich konkretne modlitwy, żeby wytrwali mimo trudnej sytuacji. Czujemy, że są nam bliżsi i że nasze modlitwy za nich mają większe znaczenie”.
Dbajmy o swoje studium osobiste
Siostra Cecilia Cardoso czyta wiadomości z serwisu jw.org w ramach swojego studium osobistego
Wielu z nas podziela odczucia siostry Cecilii Cardoso, pionierki stałej z Portugalii, która mówi: „Przeżycia braci i sióstr sprawiły, że teraz przykładam większą wagę do mojego studium osobistego. Jeśli poświęcę na nie więcej czasu, będę jeszcze bardziej ufać Jehowie i Go kochać. On pomoże mi patrzeć na to, czego się boję, jak na maleńkie ziarenko piasku. Doszłam do wniosku, że strach może zwyciężyć tylko wtedy, kiedy przestaniemy polegać na Jehowie”.
Jesteśmy bardzo wdzięczni za współczesne przykłady odwagi i wiary, o których możemy czytać w serwisie jw.org. Pod wpływem tych artykułów możemy „z pełnym przekonaniem mówić: ‚Jehowa mnie wspiera. Nie będę się bał’” (Hebrajczyków 13:6).","9 KWIETNIA 2021
WIADOMOŚCI ZE ŚWIATA",https://www.jw.org/open?docid=702021145&prefer=lang&wtlocale=P
Jak dalece bezpieczne są transfuzje krwi," Jak dalece bezpieczne są transfuzje krwi
Przed poddaniem się poważnemu zabiegowi medycznemu człowiek myślący chce się najpierw dowiedzieć, jakie ewentualne korzyści lub niebezpieczeństwa się z tym wiążą. A co sądzić o przetaczaniu krwi? Obecnie jest ono w lecznictwie bardzo rozpowszechnione. Wielu lekarzy szczerze zainteresowanych dobrem pacjentów bez specjalnych skrupułów podaje im krew. Nazywa się ją nawet darem życia.
Miliony ludzi oddaje krew albo ją przyjmuje. W Kanadzie, która liczy 25 milionów mieszkańców, było w latach 1986-87 aż 1,3 miliona krwiodawców. „W samych tylko USA w ostatnim roku, z którego dostępne są dane statystyczne, użyto do transfuzji od 12 do 14 milionów jednostek krwi” (The New York Times z 18 lutego 1990).
„Krwi zawsze przypisywano ‛cudowne’ właściwości”, oświadcza dr Louise J. Keating. „Przez pierwsze 46 lat zarówno w oczach lekarzy, jak też szerokiego ogółu podawanie jej uchodziło za zabieg bezpieczniejszy niż to było w rzeczywistości” (Cleveland Clinic Journal of Medicine z maja 1989). Jaka sytuacja panowała w tym czasie, a jaka panuje obecnie?
Już 30 lat temu skierowano do patologów i personelu banków krwi następującą przestrogę: „Krew to dynamit! Może sprawić dużo dobrego albo wyrządzić wielkie szkody. Śmiertelność w następstwie transfuzji krwi dorównuje częstości zgonów spowodowanych narkozą eterową
 lub wycięciem wyrostka. Ocenia się, iż na 1000 do 3000, a w najlepszym wypadku do 5000 transfuzji jedna kończy się zejściem śmiertelnym. Dane z Londynu i okolic wskazują, że jeden zgon przypada tam na 13 000 butelek przetoczonej krwi” (New York State Journal of Medicine z 15 stycznia 1960).
Czy od tego czasu zdołano już wyeliminować zagrożenia, tak iż transfuzje stały się bezpieczne? Szczerze mówiąc, co roku zdarzają się setki tysięcy niekorzystnych reakcji poprzetoczeniowych, z których wiele prowadzi do śmierci. W związku z powyższymi uwagami pomyślałeś może o chorobach przenoszonych przez krew. Zanim jednak się nimi zajmiemy, rozpatrzymy najpierw kilka mniej znanych zagrożeń.
KREW A TWOJA ODPORNOŚĆ
Na początku XX stulecia człowiek lepiej zrozumiał, jak niezwykle skomplikowana jest krew. Wykryto istnienie różnych grup krwi. Przy jej przetaczaniu zasadnicze znaczenie ma właściwy dobór krwi dawcy i pacjenta. Jeżeli ktoś z grupą A otrzyma krew grupy B, to może u niego dojść do ostrej reakcji hemolitycznej. Potrafi ona zniszczyć dużą ilość krwinek czerwonych i szybko doprowadzić do śmierci. Chociaż oznaczanie grup krwi i próba krzyżowa należą obecnie do działań rutynowych, to jednak zdarzają się błędy. Co roku ludzie umierają wskutek powikłań hemolitycznych.
Fakty dowodzą, że problem niezgodności sięga daleko poza kwestię stosunkowo nielicznych grup krwi, dobieranych w szpitalach. Dlaczego? W artykule zatytułowanym „Transfuzja krwi: stosowanie, nadużywanie i ryzyko” dr Douglas H. Posey jun. pisze: „Blisko 30 lat temu Sampson uznał przetaczanie krwi za zabieg dość niebezpieczny (...). [Od tego czasu] rozpoznano i scharakteryzowano co najmniej 400 innych antygenów krwinek czerwonych. Nie ulega wątpliwości, że ich liczba dalej będzie rosła, ponieważ błona komórkowa krwinek czerwonych ma niezwykle złożoną budowę” (Journal of the National Medical Association z lipca 1989).
Obecnie naukowcy badają, jak przetoczona krew oddziałuje na system immunologiczny, czyli odpornościowy ustroju. Czy w razie operacji mogłoby to mieć jakieś znaczenie dla ciebie lub kogoś z twoich bliskich?
Gdy lekarze przeszczepią serce, wątrobę lub inny narząd, układ odpornościowy biorcy potrafi rozpoznać taką obcą tkankę i ją odrzucić. A przecież transfuzja to też przeszczepienie tkanki. Nawet krew „prawidłowo” sprawdzona próbą krzyżową może działać hamująco na system obronny. Na pewnej konferencji patologów zaznaczono, iż w setkach prac medycznych „transfuzje krwi łączy się z odpowiedzią immunologiczną” („Typowe zarzuty przeciw transfuzjom” w Medical World News z 11 grudnia 1989).
Jednym z głównych zadań twego systemu odpornościowego jest wykrywanie i niszczenie komórek złośliwych (nowotworowych). Czy zmniejszona odporność może prowadzić do raka i śmierci? Przyjrzyjmy się dwu doniesieniom:
W czasopiśmie Cancer z 15 lutego 1987 opublikowano wyniki badań przeprowadzonych w Holandii: „Wyraźnie niekorzystny wpływ transfuzji na dłuższe utrzymanie się przy życiu zaobserwowano u pacjentów z rakiem okrężnicy. W grupie tej odsetek przeżyć pięcioletnich wynosił 48 procent wśród chorych, którym przetoczono krew, a 74 procent u tych, którym jej nie przetoczono”. Lekarze z Uniwersytetu Południowej Kalifornii prześledzili losy setki pacjentów, którzy przeszli chirurgiczne leczenie raka. „Współczynnik nawrotów we wszystkich odmianach raka krtani wynosił 14 procent u tych, którzy nie otrzymali krwi, a 65 procent u tych, którzy ją otrzymali. W wypadku raka jamy ustnej, gardła oraz nosa lub zatok
 współczynnik nawrotów doszedł do 31 procent, gdy nie stosowano transfuzji, i 71 procent, gdy ją stosowano” (Annals of Otology, Rhinology & Laryngology z marca 1989).
Do jakiego wniosku prowadzą takie badania nad następstwami przetaczania krwi? W artykule zatytułowanym „Transfuzje krwi a chirurgiczne leczenie nowotworów” dr John S. Spratt oświadczył: „Niewykluczone, że specjalista w zakresie chirurgii nowotworów będzie się musiał wyspecjalizować w operowaniu bez krwi” (The American Journal of Surgery z września 1986).
Innym podstawowym zadaniem układu odpornościowego jest obrona przed infekcją. Nic więc dziwnego, że w świetle wyników niektórych badań pacjenci otrzymujący krew są bardziej podatni na zakażenie. Dr P. I. Tartter przeprowadził badania nad chirurgią okrężniczo-odbytniczą. U 25 procent pacjentów, którym przetoczono krew, pojawiły się infekcje; dla porównania wystąpiły one tylko u 4 procent tych, którzy nie otrzymali transfuzji. Autor pisze: „Infekcje towarzyszyły transfuzjom dokonywanym przed operacją, w czasie jej trwania, jak i po operacji (...) Ryzyko zakażeń pooperacyjnych rosło w miarę zwiększania się liczby podanych jednostek krwi” (The British Journal of Surgery z sierpnia 1988). Na zjeździe Amerykańskiego Stowarzyszenia Banków Krwi w roku 1989 poinformowano, że u 23 procent pacjentów, którzy podczas operacji stawu biodrowego otrzymali obcą krew, pojawiły się infekcje, natomiast u tych, którym nie podano żadnej krwi, nie było ani jednego zakażenia.
Dr John A. Collins tak skomentował powyższe następstwa przetaczania krwi: „Zakrawałoby to rzeczywiście na ironię, gdyby się okazało, że ‛leczenie’, za którego korzystnym oddziaływaniem przemawia tak niewiele, jeszcze nasila jeden z największych problemów, z jakimi borykają się tacy pacjenci” (World Journal of Surgery z lutego 1987).
WOLNE OD CHORÓB CZY NAJEŻONE NIEBEZPIECZEŃSTWAMI?
Choroba przeniesiona przez krew niepokoi sumiennych lekarzy i martwi wielu pacjentów. Jaka choroba? Prawdę mówiąc, nie chodzi tylko o jedną, bo jest ich naprawdę dużo.
Po omówieniu bardziej znanych podręcznik Techniques of Blood Transfusion (1982) wymienia „inne choroby zakaźne związane z transfuzją”, w tym również kiłę, zakażenie wirusem cytomegalii i malarię. Następnie czytamy: „Doniesiono też o przenoszeniu przez transfuzję szeregu innych chorób, takich jak zakażenie wirusem opryszczki, mononukleoza zakaźna (wirus Epsteina-Barra),
 toksoplazmoza, trypanosomatozy [śpiączka afrykańska i choroba Chagasa], leiszmanioza [czarna febra], bruceloza, dur plamisty, filarioza, odra, salmonelloza oraz gorączka kleszczowa z Kolorado”.
W gruncie rzeczy powyższa lista wciąż się wydłuża. Może na przykład spotkałeś takie nagłówki: „Choroba Lyme’a z transfuzji? Mało prawdopodobna, ale specjaliści są ostrożni”. Jak bezpieczna jest krew od kogoś, u kogo testy wykazały chorobę Lyme’a? Grupę ekspertów ze służby zdrowia zapytano, czy pozwoliliby ją sobie przetoczyć. „Wszyscy zgodnie odpowiedzieli, że nie, chociaż żaden nie zalecił wyeliminowania krwi pochodzącej od takich dawców”. Jak społeczeństwo ma się zapatrywać na przechowywaną w bankach krew, której specjaliści by nie przyjęli? (The New York Times z 18 lipca 1989).
Kolejny powód do niepokoju to okoliczność, że krew pobrana w kraju, w którym pewne choroby są bardzo rozpowszechnione, może być użyta zupełnie gdzie indziej, gdzie ani opinia publiczna, ani lekarze nie są świadomi kryjącego się w niej niebezpieczeństwa. Przy dzisiejszym rozwoju turystyki oraz w związku z ruchem uchodźców i imigrantów ciągle wzrasta ryzyko, że w takim czy innym preparacie krwiopochodnym kryje się jakaś dziwna choroba.
Co więcej, pewien specjalista chorób zakaźnych ostrzegł: „Może zajść potrzeba przetestowania zasobów krwi, aby zapobiec przenoszeniu szeregu schorzeń, których dawniej nie uważano za zakaźne, na przykład białaczki, chłoniaka i otępienia przedstarczego [czyli choroby Alzheimera]” (Transfusion Medicine Reviews ze stycznia 1989).
Już te niebezpieczeństwa przejmują dreszczem, ale dalsze budzą dużo większy postrach.
PANDEMIA AIDS
„AIDS raz na zawsze zmienił stosunek lekarzy i pacjentów do krwi. I nie ma w tym nic złego, oświadczyli lekarze zebrani w Państwowym Instytucie Zdrowia na konferencji w sprawie transfuzji” (Washington Post z 5 lipca 1988).
Pandemia AIDS (zespołu nabytego upośledzenia odporności) z całą brutalnością otworzyła ludziom oczy na groźbę nabawienia się choroby zakaźnej przez krew. Są już miliony zakażonych. Choroba szerzy się w sposób niekontrolowany, a śmiertelność wynosi w gruncie rzeczy 100 procent.
Wywołuje ją wirus upośledzenia ludzkiej odporności (HIV), który może być przenoszony przez krew. Współczesna plaga AIDS pojawiła się na widowni w roku 1981. Już w następnym roku eksperci od spraw zdrowia wykryli, iż wspomniany wirus może być przekazywany przez preparaty krwiopochodne. Dzisiaj przyznaje się, że banki krwi reagowały na to opieszale, nawet gdy już dysponowano testami umożliwiającymi rozpoznanie krwi zawierającej przeciwciała HIV. Badanie krwi dawców rozpoczęto dopiero w roku 1985,
 * ale i wtedy nie ruszono zmagazynowanych już preparatów krwiopochodnych.
 Później zapewniono opinię publiczną, że zasoby krwi są już bezpieczne. Okazało się jednak, że AIDS mimo wszystko ma „otwartą furtkę”. Niekiedy organizm wytwarza wykrywalne przeciwciała dopiero w parę miesięcy po zakażeniu. Człowiek taki nieświadomy, że jest nosicielem wirusa, może oddać krew, której test da wynik negatywny. Podobne wypadki faktycznie miały miejsce i ludzie, którym przetoczono taką krew, zachorowali na AIDS!
Nie dość na tym. W periodyku The New England Journal of Medicine z 1 czerwca 1989 znalazło się doniesienie o tak zwanych „cichych infekcjach HIV”. Stwierdzono, że przez całe lata można być nosicielem wirusa AIDS bez możliwości wykrycia tego za pomocą dostępnych testów pośrednich. Niektórzy chcieliby zminimalizować wymowę tych faktów twierdzeniem, że zdarza się to rzadko, niemniej dowodzą one, iż „ryzyka przeniesienia AIDS przez krew i jej składniki nie da się całkowicie wyeliminować” (Patient Care z 30 listopada 1989). Wynika stąd niepokojący wniosek: Ujemnego wyniku testu nie można uznać za świadectwo zdrowia. Ile ludzi zakazi się jeszcze AIDS przez krew?
NASTĘPNY BUT? A MOŻE BUTY?
W mieszkaniu znajdującym się w bloku można czasem usłyszeć głuchy odgłos — to sąsiad z góry zdjął but i rzucił go na podłogę. Niektórzy czekają wtedy w napięciu, kiedy rzuci drugi. Natomiast w kwestii krwi nikt nie wie, ile takich „butów” jeszcze się odezwie.
Wirusa powodującego AIDS oznaczono skrótem HIV, obecnie jednak niektórzy specjaliści nazywają go HIV-1. Dlaczego? Stwierdzili, że istnieje inna odmiana wirusa AIDS (HIV-2). Potrafi on tak samo wywołać tę chorobę i na niektórych terenach jest bardzo rozpowszechniony. Ponadto „nie zawsze można go wykryć za pomocą testów na AIDS stosowanych u nas obecnie”, czytamy w The New York Times z 27 czerwca 1989. „W świetle nowych badań (...) trudniej będzie bankom nabrać pewności, czy pobrana krew jest bezpieczna”.
A co wiadomo o dalszych krewnych wirusa AIDS? Powołana w USA komisja prezydencka oświadczyła, iż jednemu z nich „przypisuje się wywoływanie białaczki/chłoniaka z komórek T u dorosłych oraz poważnej choroby neurologicznej”. Wirus ten trafił już do krwi dawców i może się przez nią szerzyć dalej. Ludzie mają więc prawo się zastanawiać: Jak skutecznie zabezpiecza się banki krwi przed takimi wirusami?
Czas pokaże, ile odmian wirusów przenoszonych przez krew czai się w zmagazynowanych zasobach. „Niewiadome może się okazać gorsze od tego, co wiemy”, pisze dr Harold T. Meryman. „Wirusy, które mogą być przekazywane i których okres inkubacji mierzy się latami, trudno będzie skojarzyć z przetoczeniem krwi, a jeszcze trudniej — wykryć. Nie ulega wątpliwości, że grupa HTLV jest dopiero pierwszą z tych, które się jeszcze ujawnią” (Transfusion Medicine Reviews z lipca 1989). „Jak gdyby mało było nieszczęść w związku z epidemią AIDS (...) w latach osiemdziesiątych zwrócono uwagę na cały szereg nowo zasygnalizowanych lub opisanych zagrożeń spowodowanych transfuzją. Nie trzeba zbyt wielkiej wyobraźni, aby przewidzieć, że istnieją jeszcze inne poważne choroby wirusowe, przekazywane przez homologiczne transfuzje” (Limiting Homologous Exposure: Alternative Strategies, 1989).
Upadło już tyle „butów”, że ośrodki kontroli chorób zalecają „jak najdalej idącą ostrożność”. Innymi słowy ‛pracownicy służby zdrowia powinni wychodzić z założenia, że każdy pacjent jest nosicielem HIV albo innych czynników chorobotwórczych przekazywanych przez krew’. Personel służby zdrowia oraz reszta społeczeństwa ma więc uzasadnione powody, by zrewidować swój pogląd co do krwi.
[Przypis]
^ ak. 27 Nie należy stąd wnosić, że testuje się już wszelką krew. Doniesiono na przykład, że na początku roku 1989 około 80 procent krwi w bankach brazylijskich nie poddawano kontroli państwowej ani nie badano na AIDS.
[Ramka na stronie 8]
„W przybliżeniu co setnej transfuzji krwi towarzyszy gorączka, dreszcze albo wysypka [pokrzywka] (...) Na 6000 transfuzji masy czerwonokrwinkowej jedna wywołuje hemolityczną reakcję poprzetoczeniową. Jest to ciężka reakcja immunologiczna, która może wystąpić natychmiast lub z opóźnieniem, kilka dni po transfuzji; jej następstwa to: ostra niewydolność [nerek], wstrząs, zakrzepy wewnątrznaczyniowe, a nawet śmierć” (National Institutes of Health [NIH], konferencja w roku 1988).
[Ramka na stronie 9]
Naukowiec duński Niels Jerne otrzymał w roku 1984 nagrodę Nobla w dziedzinie medycyny. Kiedy go zapytano, dlaczego odmówił przyjęcia transfuzji krwi, odrzekł: „Krew człowieka to jakby jego odciski palców — nie ma dwóch typów krwi, które by ściśle sobie odpowiadały”.
 [Ramka na stronie 10]
KREW, ZNISZCZONA WĄTROBA I...
„Jak na ironię, przenoszenie AIDS przez krew (...) dotąd nie było jeszcze tak groźne jak inne zakażenia, na przykład zapalenie wątroby”, poinformowano w gazecie Washington Post.
Istotnie, ogromne rzesze zapadają i umierają na tę chorobę, na którą nie ma skutecznego lekarstwa. Jak podaje U.S. News & World Report z 1 maja 1989 w USA zapada też na nią około 5 procent biorców krwi, czyli rocznie 175 000 osób. Mniej więcej połowa staje się chronicznymi nosicielami, a co najmniej 1 przypadek na 5 kończy się marskością lub rakiem wątroby. Ocenia się, że 4000 umiera. Wyobraźmy sobie, jakie nagłówki pojawiłyby się w gazetach, gdyby w katastrofie olbrzymiego odrzutowca zginęli wszyscy pasażerowie. Jeśli jednak liczba ofiar miałaby wynieść 4000, musiałoby się to zdarzać co miesiąc!
Lekarze od dawna wiedzieli, że łagodniejsza postać zapalenia wątroby (typ A) rozprzestrzenia się przez brudną wodę lub żywność. Potem stwierdzono, że inna, cięższa postać szerzy się przez krew, ale nie znano żadnego sposobu na wykrycie krwi zakażonej. W końcu bystrzy badacze nauczyli się rozpoznawać „ślady” wirusa (typu B). Po roku 1970 w niektórych krajach zaczęto testować krew na jego obecność. Zasoby wydały się bezpieczne i na pozór nic nie stało na przeszkodzie, aby ich użyć. A jak było naprawdę?
Wkrótce okazało się, że tysiące osób, które otrzymały ową przebadaną krew, zapadło na zapalenie wątroby. Po wyniszczającym procesie chorobowym wiele z nich dowiedziało się, że ich wątroba jest zrujnowana. Dlaczego do tego doszło, jeśli krew przetestowano? Otóż zawierała ona inny typ wirusa, zwany nie-A, nie-B (NANB). Przez jakieś 10 lat była to istna plaga: w Izraelu, we Włoszech, w Japonii, w Hiszpanii, w Szwecji i w USA chorowało na ten typ zapalenia wątroby 8 do 17 procent biorców krwi.
Potem w gazetach pojawiły się nagłówki: „Tajemniczy wirus zapalenia wątroby nie-A, nie-B nareszcie wyizolowany”; „Opada gorączka w kwestii krwi”. Znowu chodziło o to samo: ‛Znaleziono nieuchwytny czynnik!’ W kwietniu 1989 roku ukazała się wiadomość, iż opracowano test umożliwiający wykrycie NANB, zwanego odtąd hepatitis C.
Może się zastanawiasz, czy ta radość nie była przedwczesna. W gruncie rzeczy badacze włoscy donieśli o jeszcze innym wirusie zapalenia wątroby, mutancie, który być może wywołuje jedną trzecią zachorowań. „Niektórzy znani specjaliści martwią się”, czytamy w Harvard Medical School Health Letter z listopada 1989, „że A, B, C i D to jeszcze nie cały alfabet wirusów zapalenia wątroby; mogą się pojawić następne”. The New York Times z 13 lutego 1990 oznajmia: „Eksperci mają wszelkie powody, by podejrzewać, że istnieją jeszcze inne wirusy, które mogą powodować zapalenie wątroby; jeśli się je odkryje, zostaną oznaczone literą E i tak dalej”.
Czy banki krwi będą musiały opracowywać kolejne testy, aby zabezpieczyć swe zasoby? Jeden z dyrektorów Amerykańskiego Czerwonego Krzyża zaznaczył, nawiązując do sprawy kosztów: „Nie można bez końca wydłużać listy testów na coraz to nowe zarazki różnych chorób” (Medical World News z 8 maja 1989).
Nawet test zapalenia wątroby typu B jest zawodny; sporo osób w dalszym ciągu nabawia się tej choroby przez krew. A czy zapowiadany test na zapalenie wątroby typu C spełni oczekiwania? W The Journal of the American Medical Association z 5 stycznia 1990 wyjawiono, że dopiero po roku można nim wykryć przeciwciała. Do tego czasu ludzie, którzy otrzymają transfuzję, mogą się doczekać zniszczonej wątroby i... śmierci.
[Ramka i ilustracja na stronie 11]
Choroba Chagasa stanowi przykład, jak krew przenosi zakażenie nawet na znaczną odległość. „The Medical Post” z 16 stycznia 1990 informuje, że ‛w Ameryce Łacińskiej choruje na nią chronicznie 10 do 12 milionów ludzi’. Wyrobiła sobie opinię „jednego z największych zagrożeń towarzyszących przetaczaniu krwi w Ameryce Południowej”. Tak zwany „pluskwiak zbójca” kąsa śpiącą ofiarę w twarz, wysysa krew, a w rance pozostawia odchody. Ukąszony przez całe lata może być nosicielem choroby Chagasa (w tym czasie może też oddawać krew), zanim dojdzie u niego do uszkodzenia serca i ciężkich powikłań.
Dlaczego mieliby się tym przejmować ludzie zamieszkujący odległe kontynenty? W gazecie „The New York Times” z 23 maja 1989 dr L. K. Altman opisał przypadki poprzetoczeniowej choroby Chagasa, wśród nich jeden śmiertelny. Następnie dodał: „Inne mogły pozostać nie wykryte, ponieważ [tutejsi lekarze] nie znają dobrze choroby Chagasa ani nie zdają sobie sprawy, że potrafi się ona szerzyć przez transfuzję”. Tak więc krew może być środkiem transportu i przenosić choroby bardzo daleko.
[Ramka na stronie 12]
Doktor Knud Lund-Olesen napisał: „Ponieważ (...) niektórzy ludzie z grup wysokiego ryzyka ochotniczo zgłaszają się jako krwiodawcy, bo wtedy automatycznie są testowani na AIDS, unikanie przyjmowania transfuzji krwi uważam za uzasadnione. Świadkowie Jehowy odmawiają tego od lat. Czyżby wiedzieli, co przyniesie przyszłość?” („Ugeskrift for Læger” z 26 września 1988).
[Ilustracja na stronie 9]
Papież przeżył zamach na jego życie. Opuścił szpital, ale wrócił tam ponownie na dwa miesiące i „wiele wycierpiał”. Dlaczego? Na skutek transfuzji krwi zaraził się wirusem cytomegalii, co mogło doprowadzić do śmierci
[Prawa własności]
UPI/Bettmann Newsphotos
[Ilustracja na stronie 12]
Wirus AIDS
[Prawa własności]
CDC, Atlanta, Ga.",,https://www.jw.org/open?docid=1101990001&prefer=lang&wtlocale=P
Pomoc dla braci i sióstr w Rwandzie i Zimbabwe w trakcie pandemii,"Biura Oddziałów w Rwandzie i Zimbabwe współpracują ze starszymi zborów, żeby braciom i siostrom, których pandemia dotknęła materialnie, nie brakowało niezbędnych rzeczy.
Rwanda
Dnia 2 kwietnia 2020 roku rwandyjski Komitet Oddziału wysłał do starszych w zborach prośbę o ustalenie, którzy bracia i siostry przeżywają na skutek pandemii problemy finansowe, oraz o zapewnienie im praktycznej pomocy. Dzięki tym wskazówkom starsi w całym kraju rozpoczęli dostarczanie tym współwyznawcom żywności i innych artykułów pierwszej potrzeby.
Do połowy kwietnia rwandyjskie Biuro Oddziału powołało 31 Komitetów Pomocy Doraźnej (KPD). Komitety te rozprowadziły wśród potrzebujących rodzin zapasy mąki kukurydzianej, ryżu, fasoli, soli, cukru i oleju do gotowania. Do tej pory pomoc otrzymało ponad 7000 rodzin.
Po otrzymaniu żywności siostra Nizeyimana Charlote, mająca troje dzieci, powiedziała: „Bardzo dziękujemy za ciągłą pomoc duchową i fizyczną w tych trudnych czasach pandemii koronawirusa. Brakuje nam słów, żeby wyrazić swoje uczucia”.
Jeden brat opowiedział o dniu, w którym usłyszał, że jego rodzina otrzyma niezbędne artykuły: „Tego dnia moja żona zemdlała z głodu. Niespodziewanie zadzwonił do mnie brat z informacją, gdzie czeka żywność dla mojej rodziny. Nie mieściło mi się to w głowie. Całą noc dziękowałem Jehowie”.
Zimbabwe
Trwająca pandemia COVID-19 nałożyła się na długotrwały kryzys żywnościowy w tym kraju.
Biuro Oddziału w Zimbabwe powołało pięć KPD, które niosą wsparcie. Ponadto Biuro zadbało o to, żeby głosiciele mogli przekazywać swoje nadwyżki żywności i innych artykułów potrzebującym współwyznawcom. KPD rozprowadzają te dary.
Do tej pory KPD przekazały 7319 głosicielom 62 669 kilogramów kukurydzy, 6269 litrów oleju do gotowania, 3337 kilogramów suszonych ryb i 5139 kilogramów fasoli.
Pewne małżeństwo studiujące Biblię i regularnie odbierające program zebrań bardzo potrzebowało żywności. Bardzo się wzruszyli, gdy otrzymali jedzenie od brata, który prowadzi z nimi studium. Dzień wcześniej skontaktował się z nimi pastor z ich poprzedniego kościoła. Zażądał datku, żeby razem z żoną mógł sobie kupić jedzenie. Widząc jaskrawą różnicę między Świadkami Jehowy i pastorem, małżeństwo to postanowiło oficjalnie wystąpić z tego kościoła.
Niewątpliwie Jehowa będzie w dalszym ciągu błogosławić tej akcji niesienia pomocy oraz zapewni naszym braciom i siostrom w Rwandzie i Zimbabwe to, co niezbędne (Dzieje 11:29).","12 CZERWCA 2020
WIADOMOŚCI ZE ŚWIATA",https://www.jw.org/open?docid=702020276&prefer=lang&wtlocale=P
„Czekałem na wasz telefon”," Ed i jego żona Jennie po raz pierwszy spróbowali głosić przez telefon w 2010 roku
 a. Jennie opowiada: „Ani trochę mi się to nie spodobało. Powiedziałam mężowi, że nigdy więcej tego nie zrobię”. Ed miał bardzo podobne odczucia. Wyjaśnia: „Nie lubię odbierać telefonów od telemarketerów, więc nie wyobrażałem sobie, że ja będę głosić przez telefon”.
 Potem wybuchła pandemia COVID-19 i Świadkowie Jehowy przestali odwiedzać ludzi w ich domach. Jednak zgodnie z poleceniem Jezusa dalej głosili dobrą nowinę — głównie listownie i przez telefon (Mateusza 24:14; 28:19, 20). Chrześcijańskie zebrania, w tym także zbiórki do służby kaznodziejskiej, zaczęły się odbywać w trybie wideokonferencji. Na jednej ze zbiórek Ed zebrał się na odwagę, żeby ponownie spróbować głoszenia telefonicznego. Jak się czuł, kiedy miał zadzwonić do pierwszej osoby? „Byłem tak zestresowany, że pomodliłem się o pomoc!” — opowiada. „Potem wybrałem numer i tak poznałem Tyrone’a”
 b.
 Tyrone i jego żona Edith mieszkają na terenie wiejskim w stanie Kentucky. Tyrone ma 83 lata i bardzo słaby wzrok. Mimo to zgodził się na propozycję Eda, żeby studiować Biblię. Czytał materiał do studium przy pomocy lupy i regularnie omawiali go z Edem przez telefon.
 Jakiś miesiąc później Tyrone i Edith zaczęli korzystać z zebrań organizowanych przez miejscowy zbór. Jednak z powodu braku dostępu do internetu łączyli się na zebrania przez telefon. A co sprawiło, że Edith zainteresowała się prawdą?
 Kiedy Ed i Jennie studiowali z Tyronem, słyszeli, jak w tle Edith podpowiada mężowi i pomaga mu odszukiwać wersety w ich Biblii. Ale na tym jej udział się kończył. Jennie opowiada: „W jej głosie było słychać głęboki smutek, ale ani ja, ani Ed nie wiedzieliśmy, co jest jego powodem”.
Ed i Jennie głoszą przez telefon
 Któregoś dnia Jennie poczuła, że musi porozmawiać z Edith. Poczekała na odpowiedni moment i poprosiła Eda, żeby dał jej słuchawkę. Powiedziała: „Tyrone, słyszę w tle głos twojej żony. Chciałabym ją zachęcić, żeby odczytała któryś werset albo odpowiedziała na jakieś pytanie”.
 Po chwili Edith odezwała się cichym głosem: „Chciałam z tobą porozmawiać”. A potem dodała: „Jestem Świadkiem Jehowy. Od 40 lat jestem nieczynna”.
 Jennie była bardzo zaskoczona. Wykrzyknęła: „Jesteś moją siostrą!”. Wtedy obie się rozpłakały.
 Niedługo potem Ed dał Edith broszurę Wróć do Jehowy. W kolejnych tygodniach Ed i Jennie zauważyli u Edith zmianę na lepsze. Ed mówi: „Na początku w jej głosie słychać było dużo smutku, a teraz jest w nim życie”. Edith zrobiła postępy duchowe i znowu jest radosną głosicielką dobrej nowiny. W lipcu 2022 roku jej mąż został ochrzczonym Świadkiem Jehowy.
 Kiedy Ed wspomina swoje dawne podejście do głoszenia telefonicznego, przypomina mu się też jedna z jego rozmów z Tyronem. Kiedy odczytał mu fragment z Ewangelii według Jana 6:44 i wyjaśnił, że Jehowa pociąga ludzi do prawdy, Tyrone się z tym zgodził i dodał: „Czekałem na wasz telefon”. Jennie też bardzo się cieszy, że razem z mężem odważyli się głosić przez telefon. Mówi: „Jehowa błogosławi takim wysiłkom”.
a Świadkowie Jehowy pełnią swoją służbę, przestrzegając obowiązującego prawa o ochronie danych osobowych.
b Niektóre imiona zostały zmienione.",,https://www.jw.org/open?docid=500200119&prefer=lang&wtlocale=P
"Czy życie wróci kiedyś do normalności? Jak Biblia może ci pomóc w świecie, który zmieniła pandemia?"," „Wszyscy chcemy odzyskać naszą normalność” — powiedziała kanclerz Niemiec Angela Merkel.
 Ponieważ pandemia COVID-19 nadal dezorganizuje życie ludzi na całym świecie, być może zgadzasz się z tymi słowami. Ale czym jest „normalność”, o której marzy tyle osób? Na co ludzie mają nadzieję?
  Chcą wrócić do dawnego życia. Niektórzy tęsknią za spotkaniami towarzyskimi, uściskami i podawaniem sobie rąk. Chcieliby też swobodnie podróżować. Jak mówi dr Anthony Fauci
 a, „zaczniemy zbliżać się do pewnego stopnia normalności (...), jeśli na nowo będziemy mogli chodzić do restauracji, kin i robić tego typu rzeczy”.
  Chcą ulepszyć swoje życie. Niektórzy widzą szansę na „nową normalność”, czyli życie nawet lepsze niż przed pandemią. Uważają, że ten świat musi się zmienić — świat, w którym ludzie są przeciążeni wyczerpującą, wielogodzinną pracą, cierpią z powodu nierówności społecznych i pogarszającego się zdrowia psychicznego. Klaus Schwab, założyciel Światowego Forum Ekonomicznego, twierdzi, że „pandemia otworzyła unikalne, choć wąskie okno możliwości refleksji, zmiany hierarchii wartości i resetu naszego świata”.
 Inni spotkali się z tyloma problemami w czasie pandemii, że powrót do normalności wydaje się im niemożliwy. Na przykład wiele osób straciło pracę, mieszkanie, zdrowie, a co najgorsze — swoich ukochanych bliskich.
 Oczywiście nikt nie może dokładnie przewidzieć, jak będzie wyglądał świat po pandemii (Kaznodziei 9:11). Jednak Biblia pomaga nam mieć realistyczne oczekiwania i radzić sobie z tym, co przynosi życie. Co więcej, opisuje przyszłość, która jest pewna i o której być może nigdy nawet nie marzyliśmy.
Właściwe spojrzenie na pandemię COVID-19
 Już dawno temu Biblia zapowiedziała, że w okresie nazwanym w niej „zakończeniem systemu rzeczy” miały występować epidemie (Mateusza 24:3; Łukasza 21:11). Kiedy weźmiemy to pod uwagę, to rozumiemy, że pandemia COVID-19 jest jednym z wielu wydarzeń — obok wojen, trzęsień ziemi czy głodu — które miały stanowić spełnienie proroctw biblijnych.
 Jak te informacje mogą nam pomóc? Chociaż sytuacja może się poprawiać, Biblia ostrzega, że żyjemy w „krytycznych czasach, trudnych do zniesienia” (2 Tymoteusza 3:1). Jeśli o tym wiemy, to łatwiej nam realistycznie patrzeć na życie.
 Poza tym Biblia wyjaśnia, że nasz świat pełny niekończących się problemów stoi w obliczu wielkiej zmiany. O jaką zmianę chodzi?
Przyszłość, jakiej się nie spodziewasz
 Biblia nie tylko zapowiedziała poważne problemy, z którymi dzisiaj się zmagamy, ale też lepsze czasy, które mają nadejść już niedługo. Opisuje przyszłość, o jakiej ludzkie rządy mogą tylko pomarzyć. Może ją zapewnić jedynie Bóg. Co zrobi? „Otrze z (...) oczu [ludzi] wszystkie łzy. Nie będzie już śmierci, smutku, krzyku ani bólu” (Objawienie 21:4).
 Bóg Jehowa
 b mówi: „Popatrz! Czynię wszystko nowe” (Objawienie 21:5). Jehowa obiecuje, że rozwiąże wszystkie problemy świata, w tym te, które nasiliły się w trakcie pandemii. Czego na przykład możemy się spodziewać?
  Wszyscy będą zdrowi fizycznie i psychicznie. Nie będziemy chorować ani umierać (Izajasza 25:8; 33:24).
  Będziemy mieli pracę, która da nam zadowolenie i nie będzie powodować frustracji ani wypalenia zawodowego (Izajasza 65:22, 23).
  Zniknie ubóstwo i głód (Psalm 72:12, 13; 145:16).
  Nie będziemy cierpieć z powodu ran emocjonalnych. Znowu zobaczymy naszych zmarłych bliskich, którzy powrócą do życia (Izajasza 65:17; Dzieje 24:15).
 Jak te informacje mogą nam pomóc? Biblia mówi: „Nadzieja, którą mamy, jest kotwicą dla naszego życia” (Hebrajczyków 6:19, przypis). Taka nadzieja na lepszą przyszłość daje nam siły do radzenia sobie z różnymi wyzwaniami. Chroni nas przed nadmiernym stresem i pomaga nam zachowywać radość i emocjonalną równowagę.
 Ale czy naprawdę można ufać temu, co obiecuje Biblia? Znajdź odpowiedź w artykule „Biblia — wiarygodne źródło prawdy”.
Pomocne zasady biblijne
  Ceń życie
 Werset biblijny: „Mądrość (...) zachowuje przy życiu tego, kto ją posiada” (Kaznodziei 7:12).
 Co to oznacza dla ciebie: Podejmuj mądre decyzje, żeby zmniejszyć ryzyko zachorowania. Analizuj, jak wygląda sytuacja w rejonie, w którym mieszkasz. Stosuj się do zasad bezpieczeństwa zalecanych przez władze. Bierz pod uwagę liczbę zakażeń w twojej okolicy i to, ile osób jest w pełni zaszczepionych.
  Cały czas zachowuj ostrożność
 Werset biblijny: „Mądry jest ostrożny i odwraca się od zła, natomiast głupi jest lekkomyślny i zbyt pewny siebie” (Przysłów 14:16).
 Co to oznacza dla ciebie: Dalej rób to, co konieczne, żeby chronić swoje zdrowie. Specjaliści przewidują, że koronawirus, który wywołał obecną pandemię, prędko nas nie opuści.
  Korzystaj z wiarygodnych informacji
 Werset biblijny: „Naiwny wierzy każdemu słowu, ale roztropny zastanawia się nad każdym swoim krokiem” (Przysłów 14:15).
 Co to oznacza dla ciebie: Nie wierz ślepo we wszystkie informacje, które do ciebie docierają. Pamiętaj — jeśli będziesz podejmował decyzje oparte na fałszywych doniesieniach, możesz zaszkodzić swojemu zdrowiu.
  Myśl pozytywnie
 Werset biblijny: „Nie pytaj: ‚Czemu dawniej było lepiej niż dziś?’, bo nie pytasz o to z mądrości” (Kaznodziei 7:10).
 Co to oznacza dla ciebie: Zamiast tęsknić za życiem sprzed pandemii, jak najlepiej wykorzystuj swoje obecne warunki. Unikaj rozmyślania o tym, czego nie mogłeś zrobić z powodu wprowadzonych obostrzeń.
  Okazuj innym szacunek
 Werset biblijny: „Szanujcie najróżniejszych ludzi” (1 Piotra 2:17).
 Co to oznacza dla ciebie: Ludzie różnie reagują na pandemię i jej skutki. Szanuj ich prawo do własnych poglądów. Ale sam trzymaj się swoich rozsądnych decyzji. Miej wzgląd na osoby niezaszczepione, w podeszłym wieku i mające poważne problemy zdrowotne.
  Bądź cierpliwy
 Werset biblijny: „Miłość jest cierpliwa i życzliwa” (1 Koryntian 13:4).
 Co to oznacza dla ciebie: Życzliwie odnoś się do osób, które wyrażają swój niepokój na myśl o robieniu na nowo rzeczy, które były normalne przed pandemią. Pamiętaj też, że chociaż pewne ograniczenia mogą być już zniesione, nie musisz od razu korzystać ze wszystkich otwierających się możliwości. Daj sobie czas.
Jak Biblia pomaga ludziom radzić sobie w czasie pandemii
 Co robią Świadkowie Jehowy, żeby nie skupiać się na pandemii? Rozmyślają o biblijnej nadziei na lepszą przyszłość. Poza tym wspierają się nawzajem, stosując się do polecenia z Biblii, żeby regularnie się spotykać i wspólnie wielbić Boga (Hebrajczyków 10:24, 25). W czasie pandemii zebrania Świadków Jehowy odbywają się w trybie wideokonferencji. Każdy jest na nich mile widziany.
 Osoby, które korzystają z wirtualnych zebrań Świadków Jehowy, są przekonane, że bardzo im to pomaga w tych trudnych czasach. Zaproszenie na takie zebranie przyjęła na przykład pewna kobieta chora na COVID-19. Wirus wywołał u niej długotrwałe problemy ze zdrowiem, a zebrania bardzo podnosiły ją na duchu. Później powiedziała: „Czuję, że ja też jestem częścią tej rodziny. Czytanie Biblii daje mi prawdziwy wewnętrzny spokój. Pomaga mi koncentrować się nie na problemach, ale na nadziei na przyszłość. Dziękuję, że pomogliście mi zbliżyć się do Boga. Pragnęłam tego przez całe życie!”.
a Dyrektor Narodowego Instytutu Alergii i Chorób Zakaźnych w USA.
b Jehowa to podane w Biblii imię Boga (Psalm 83:18).",,https://www.jw.org/open?docid=501100032&prefer=lang&wtlocale=P
Czy Świadkowie Jehowy są przeciwni szczepieniom?," Nie. Świadkowie Jehowy nie są przeciwni szczepieniom. Uważamy, że każdy chrześcijanin ma prawo podjąć w tej sprawie osobistą decyzję. Wielu Świadków postanowiło się zaszczepić.
 Zależy nam na jak najlepszej opiece medycznej i cenimy wiele osiągnięć medycyny, dzięki którym można zminimalizować ryzyko zapadnięcia na poważną chorobę. Jesteśmy wdzięczni pracownikom służby zdrowia za ich ciężką pracę i poświęcenie, zwłaszcza w sytuacjach kryzysowych.
 Jako Świadkowie Jehowy chętnie współpracujemy ze służbami medycznymi. Na przykład odkąd wybuchła pandemia COVID-19, w naszym serwisie internetowym publikujemy w setkach języków przypomnienia dotyczące przestrzegania miejscowych zasad bezpieczeństwa. Podkreślamy między innymi rolę zachowywania dystansu fizycznego oraz trzymania się ustaleń związanych z publicznymi zgromadzeniami, kwarantanną, myciem rąk czy zakrywaniem twarzy, a także innych rozporządzeń i zaleceń władz (Rzymian 13:1, 2).
 W naszych publikacjach od dziesięcioleci zwraca się uwagę na następujące zasady:
  Decyzje dotyczące opieki zdrowotnej są sprawą osobistą (Galatów 6:5).
 „[To czasopismo] nie zaleca żadnych konkretnych leków ani żadnej terapii; nie zawiera też porad medycznych. Po prostu przedstawia fakty, a ocenę sytuacji i podjęcie decyzji pozostawia czytelnikowi” (Przebudźcie się! z 8 lutego 1987 roku, wydanie angielskie).
 „To, czy zaszczepić siebie i swoje dzieci, jest sprawą osobistą” (Przebudźcie się! z 22 sierpnia 1965 roku, wydanie angielskie).
  Korzystamy z opieki medycznej, ponieważ wysoko cenimy życie (Dzieje 17:28).
 „Świadkowie Jehowy korzystają z różnych gałęzi medycyny, aby sobie zapewnić pomoc w dolegliwościach. Kochają życie i gotowi są zrobić wszystko, cokolwiek jest rozsądne i zgodne z Biblią, żeby je przedłużyć” (Strażnica nr 6 z 1977 roku).
 „Świadkowie Jehowy poddają się terapiom zalecanym przez specjalistów oraz przyjmują przepisane przez nich leki. Zależy im na tym, by cieszyć się dobrym zdrowiem i długim życiem. Niektórzy z nich sami są lekarzami, podobnie jak w I wieku ewangelista Łukasz. (...) Świadkowie Jehowy cenią ciężką pracę i poświęcenie służb medycznych. Są wdzięczni wszystkim, którzy niosą im ulgę w chorobach” (Strażnica z 1 lutego 2011 roku).",,https://www.jw.org/open?docid=501400104&prefer=lang&wtlocale=P
"JAK SĄ WYKORZYSTYWANE TWOJE DATKI
Projekty budowlane, które udało się zrealizować przed wybuchem pandemii","1 LISTOPADA 2020
 Ponieważ co roku chrzest przyjmują setki tysięcy osób, potrzebne są kolejne obiekty teokratyczne. Żeby wszyscy nasi współwyznawcy mogli w dobrych warunkach oddawać cześć Jehowie, w roku służbowym 2020 Lokalne Działy Projektowo-Budowlane na całym świecie zaplanowały budowę lub remont ponad 2700 miejsc wielbienia
 a.
 Niestety, w realizacji tych planów przeszkodziła pandemia COVID-19. W trosce o zdrowie naszych braci i sióstr, a także dostosowując się do rozporządzeń władz, Komitet Wydawniczy Ciała Kierowniczego wstrzymał realizację większości projektów budowlanych na świecie. Mimo to w roku służbowym 2020 — jeszcze przed wybuchem pandemii — udało się zbudować i wyremontować ponad 1700 miejsc wielbienia. Ponadto zakończono ponad 100 dużych projektów w Biurach Oddziałów. Zobaczmy, jakie korzyści przyniosły naszym współwyznawcom dwa takie zrealizowane przedsięwzięcia.
 Biuro Oddziału w Kamerunie. Poprzedni obiekt w Duali był za mały i wymagał szeroko zakrojonych remontów. Komitet Wydawniczy rozważał remont generalny, ale jego koszty przekroczyłyby wartość budynków. Przeanalizowano także inne opcje: wybudowania Betel na nowej działce bądź też zakupu i przystosowania gotowego obiektu, obie jednak okazały się niezadowalające.
 W tym czasie bracia dowiedzieli się, że na północ od Duali miejscowe władze planują budowę drogi obok jednej z naszych Sal Zgromadzeń. Nowa droga znacznie poprawiłaby dojazd do naszej posesji. Idealnie pasowało to do naszych potrzeb. Dlatego Ciało Kierownicze zatwierdziło decyzję o budowie nowego Biura Oddziału na wydzielonej części działki, na której stoi Sala Zgromadzeń.
 Na budowie pracowali Świadkowie i wynajęte firmy zewnętrzne, dzięki czemu zaoszczędzono sporo czasu i środków. Roboty kosztowały ponad 2 miliony dolarów (prawie 8 milionów złotych) mniej, niż zakładano w budżecie! Rodzina Betel mogła się wprowadzić do nowego obiektu tuż przed wybuchem pandemii COVID-19.
Budowa Biura Oddziału w Kamerunie została zakończona przed wybuchem pandemii COVID-19
Bracia i siostry na budowie nowego Biura Oddziału w Kamerunie
 Betelczycy w Kamerunie mają teraz znacznie lepsze warunki mieszkaniowe i miejsca pracy, a nowe Biuro uznają za dar od Jehowy. Pewne małżeństwo powiedziało: „Mamy teraz chęć pracować jeszcze ciężej, a tego prezentu nie uważamy za coś oczywistego”.
Bracia i siostry mogli się przeprowadzić do nowych pomieszczeń jeszcze przed pandemią
 Biuro Tłumaczeń na język tojolabal (Meksyk). Przez wiele lat zespół tłumaczy na język tojolabal wykonywał swoje zadania w Oddziale Ameryka Centralna niedaleko miasta Meksyk. Ale społeczność posługująca się tym językiem mieszka głównie w okolicach Altamirano i Las Margaritas — prawie 1000 kilometrów od Biura Oddziału! Dlatego tłumaczom trudno było mieć ciągły kontakt z żywym językiem. A w stolicy niełatwo było znaleźć wykwalifikowanych braci i siostry, którzy mogliby pomagać przy tłumaczeniu i nagrywaniu materiałów w tojolabal.
Bracia i siostry na budowie Biura Tłumaczeń
 Z tego względu Komitet Redakcyjny Ciała Kierowniczego zalecił, żeby tłumacze na tojolabal przeprowadzili się w okolice zamieszkane przez ludność posługującą się tym językiem. Biuro Oddziału postanowiło w tym celu zakupić i wyremontować odpowiedni budynek. Taka opcja była znacznie tańsza niż budowa nowego obiektu lub wynajem biur.
 Jeden z tłumaczy tak się wypowiada o korzyściach takiego rozwiązania: „Przez lata tłumaczenia w Biurze Oddziału nie spotkałem w okolicy ani jednej rodziny, która by mówiła w moim języku. A teraz nasze Biuro jest w samym sercu terenu, na którym ludzie posługują się językiem tojolabal. Stykam się z nimi codziennie, co wzbogaca moje słownictwo i podniosło jakość moich tłumaczeń”.
Biuro Tłumaczeń na język tojolabal przed remontem i po jego zakończeniu
Projekty planowane w roku służbowym 2021
 Jeżeli pozwolą na to warunki, to w roku służbowym 2021 zaplanowane są prace związane z 75 Biurami Tłumaczeń i ośrodkami szkoleń biblijnych. Będą kontynuowane duże prace remontowo-budowlane w 8 Biurach Oddziałów, w tym przy projekcie Ramapo w Biurze Głównym, a także przeprowadzki Biur Oddziałów w Argentynie i Włoszech. Oprócz tego potrzebujemy wybudować ponad 1000 nowych Sal Królestwa w miejscach, gdzie dotychczas ich nie było. Przeszło 6000 już istniejących miejsc zebrań trzeba zastąpić nowymi obiektami, a kolejne 4000 Sal Królestwa trzeba wyremontować.
 Skąd pochodzą środki na wszystkie te projekty budowlane i remontowe? Brat Lázaro González z Komitetu Oddziału Ameryka Centralna odpowiedział na to pytanie w związku z powstaniem Biura Tłumaczeń na język tojolabal: „Na naszym terenie dysponujemy ograniczonymi środkami. Bez wsparcia społeczności braterskiej nie bylibyśmy w stanie zapewnić Biur Tłumaczeń pomagających naszym rdzennym współwyznawcom. Fundusze przekazywane przez braci na całym świecie umożliwiają umieszczenie tłumaczy bliżej społeczności mówiącej danym językiem. Składamy gorące podziękowania naszym współwyznawcom na całym świecie za ich szczodre wsparcie”. Rzeczywiście, realizacja tych projektów budowlanych jest możliwa dzięki waszym datkom na naszą ogólnoświatową działalność, w tym darowiznom składanym za pośrednictwem serwisu donate.jw.org.
a Lokalne Działy Projektowo-Budowlane planują i organizują budowę Sal Królestwa na terenie nadzorowanym przez poszczególne Biura Oddziałów. Ogólnoświatowy Dział Projektowo-Budowlany w Biurze Głównym ustala priorytety związane z potrzebami budowlanymi i koordynuje realizację projektów na całym świecie.",,https://www.jw.org/open?docid=502500203&prefer=lang&wtlocale=P
"JAK SĄ WYKORZYSTYWANE TWOJE DATKI
Dbanie o bezpieczeństwo w Salach Królestwa podczas pandemii COVID-19","1 PAŹDZIERNIKA 2022
 „Ciało Kierownicze podjęło decyzję, by biorąc pod uwagę wszelkie ograniczenia nałożone przez miejscowe władze, od 1 kwietnia 2022 roku we wszystkich zborach na świecie wznowić zebrania z osobistym udziałem obecnych”. To ogłoszenie, które pojawiło się w serwisie jw.org na początku marca 2022 roku, bardzo ucieszyło Świadków Jehowy na całym świecie. Ale pandemia COVID-19 jeszcze się nie skończyła
 a. Jakie zmiany, środki ostrożności i wyposażenie były potrzebne, żeby zapewnić ochronę przed wirusem osobom, które miały przyjść do Sali Królestwa? I czy po około dwóch latach bez zebrań z osobistym udziałem Sale będą na to gotowe?
 Tak naprawdę przygotowania do wznowienia zebrań w Salach Królestwa trwały już od wielu miesięcy.
Różne potrzeby, różne rozwiązania
 Zaledwie miesiąc po tym, jak w 2020 roku zawieszono zebrania z osobistym udziałem, Ogólnoświatowy Dział Projektowo-Budowlany (ODPB) w Warwick zaczął analizować, jak COVID-19 wpłynie na użytkowanie Sal Królestwa oraz co zrobić, żeby nasze miejsca spotkań były bezpieczne.
 Potrzeby braci w poszczególnych częściach świata były bardzo różne. Matthew De Sanctis z ODPB wyjaśnia: „W niektórych krajach brakowało miejsc do mycia rąk. Jeśli w Sali Królestwa nie ma bieżącej wody, trzeba było ją kupić albo przynieść z pobliskiej rzeki lub studni. W innych władze zmieniły wymagania dotyczące klimatyzacji, wymiany powietrza i oznaczeń związanych z ochroną zdrowia i higieną”.
 Jak bracia poradzili sobie z tymi wyzwaniami? Przekonali się, że w wielu Salach „skuteczne okazały się proste, tanie rozwiązania” — mówi Matthew. Na przykład w Papui-Nowej Gwinei ustawiono proste stanowiska do mycia rąk — były to 20-litrowe baniaki z kranem. Koszt wyposażenia Sali na terenie wiejskim w takie urządzenie wyniósł jedynie 40 dolarów. Do Sal Królestwa w Afryce zakupiono od dostawcy z Azji ponad 6000 wysokiej jakości stanowisk do mycia rąk.
Rodzice dają dzieciom dobry przykład, jeśli chodzi o higienę
 Inne zmiany dotyczyły wentylacji w Salach Królestwa — instalacji lub modyfikacji wentylatorów oraz urządzeń do wymiany powietrza. Wiele zborów zakupiło tyczki do przenośnych mikrofonów, żeby nie podawać ich z ręki do ręki. Podjęto starania, żeby regularnie odkażać często dotykane powierzchnie, takie jak klamki i krany. Niektóre zbory zainstalowały w łazienkach bezdotykowe krany, które uruchamiają się automatycznie. W Chile średni koszt wprowadzonych zmian przypadający na Salę Królestwa wyniósł 1400 dolarów.
Mikrofonów nie podawano z ręki do ręki
 Priorytetem było zadbanie o bezpieczeństwo w Salach Królestwa, ale jednocześnie bracia starali się jak najlepiej wykorzystywać darowane środki. Na przykład w niektórych krajach skorzystali z ulg podatkowych przysługujących na zakup tyczek mikrofonowych oraz stanowisk do mycia rąk. Biura Oddziałów współpracowały ze sobą, żeby kupować większe ilości produktów i dzięki temu zmniejszyć wydatki. Poszczególne Biura Oddziałów oraz Dział Zaopatrzenia Globalnego często starały się kupować bezpośrednio od producentów, co pozwalało nie tylko obniżyć ceny, ale też skrócić czas oczekiwania na dostawę.
Urządzenie do dezynfekcji rąk
„Poczucie bezpieczeństwa, którego potrzebowałam”
 Wszystkie te postanowienia sprawiają, że osoby, które przychodzą na zebrania do Sali Królestwa, czują się bezpiecznie. Dulcine, siostra z Peru, przyznaje, że była „trochę przerażona”, kiedy dowiedziała się, że wracamy do Sal Królestwa. „Zachorowałam na COVID-19 wkrótce po rozpoczęciu pandemii” — mówi. „Dlatego czułam się nieswojo, myśląc o pójściu do Sali, bo wiedziałam, że mogę tam mieć kontakt z wirusem. Ale kiedy się tam znalazłam, zauważyłam, że starsi podjęli wiele działań, żeby poprawić nasze bezpieczeństwo, takich jak instalacja urządzeń do dezynfekcji rąk, mikrofony na tyczkach oraz dezynfekcja pomieszczeń przed zebraniami i po nich. Wszystko to dało mi poczucie bezpieczeństwa, którego potrzebowałam”
 b.
Odkażanie blatu w Sali Królestwa
 Sara, siostra z Zambii, stanęła wobec innego wyzwania. Wyjaśnia: „Kilka miesięcy temu mój mąż zmarł na COVID-19. Bałam się, jak będę się czuła na pierwszym zebraniu bez niego”. Jak teraz na to patrzy? Mówi: „Zebrania z osobistym udziałem pokazały mi, że Jehowa jest z nami w tych dniach ostatnich. Teraz jeszcze bardziej niż wcześniej odczuwam wsparcie i miłość ze strony starszych zboru oraz innych braci i sióstr, a tego właśnie mi potrzeba”.
Radość z możliwości osobistego spotkania się z innymi
 Nasi kochani współwyznawcy na całym świecie są wdzięczni za to, że mogli wrócić do swoich Sal Królestwa. Dziękujemy za wasze darowizny, które często były przekazywane przez stronę donate.jw.org. Pomogły one zadbać o to, żebyśmy z miejsc czystego wielbienia mogli korzystać w sposób swobodny i bezpieczny.
a Tam, gdzie jest to możliwe, osoby, które muszą korzystać z zebrań za pośrednictwem wideokonferencji albo telefonu, nadal mogą to robić.
b Ponadto wszystkich gorąco zachęcono, żeby podczas zebrań w Sali Królestwa nosili maseczki.",,https://www.jw.org/open?docid=502500220&prefer=lang&wtlocale=P
Źródło wyższej mądrości," Rozdział 12
Źródło wyższej mądrości
„Jak rozliczne są Twoje dzieła, Jehowo! Wszystkie je uczyniłeś mądrze. Ziemia jest pełna Twych wytworów” (Psalm 104:24). Rzeczywiście, całe stworzenie — zarówno majestatyczny przestwór wszechświata, jak i delikatny, piękny kwiat — świadczy o niezrównanej mądrości Stwórcy. W porównaniu z Jego dziełami bledną wszelkie osiągnięcia techniki XX wieku. Jeżeli Biblia jest Słowem Bożym, należałoby się spodziewać, że i w niej znajdziemy dowody mądrości przewyższającej mądrość człowieka. Czy faktycznie tak jest?
1 (oraz wstęp). (a) Gdzie można znaleźć dowody niezrównanej mądrości Boga? (b) Jakich rad co do mądrości udziela Biblia?
BIBLIA mocno podkreśla znaczenie mądrości. Oznajmia: „Mądrość to rzecz najprzedniejsza. Nabywaj mądrości; a ze wszystkim, czego nabywasz, nabywaj zrozumienia” (Przysłów 4:7). Przyznaje również, że ludziom często brakuje tego przymiotu, toteż zachęca: „Jeżeli (...) komuś z was nie dostaje mądrości, ten niech wciąż prosi Boga, bo On udziela wszystkim szczodrze” (Jakuba 1:5).
2. Jak można pomnażać swą mądrość?
2 W jaki sposób Bóg ‛szczodrze udziela mądrości’? Między innymi przez zachęcanie nas do czytania Biblii i czerpania z niej pouczeń. W Księdze Przysłów
 napisano: „Synu mój, jeżeli przyjmiesz moje słowa i przechowasz w sobie moje przykazania, nastawiając ucha swego na mądrość, (...) zrozumiesz wówczas bojaźń Jahwe i dojdziesz do poznania Boga! Jahwe bowiem udziela mądrości” (Przysłów 2:1, 2, 5, 6, Bp). Gdy stosujemy się do rad Pisma Świętego i przekonujemy się o ich skuteczności, uświadamiamy sobie, iż naprawdę rozbrzmiewa w nich mądrość Boża.
Mądre nauki
3, 4. (a) Co Biblia mówi o bezsensowności umiłowania pieniędzy? (b) Jaki zrównoważony pogląd na pieniądze przedstawia Pismo Święte?
3 Rozważmy kilka wersetów biblijnych, które pomogą nam lepiej zrozumieć tę kwestię. Weźmy na przykład pod uwagę następujące mądre słowa: „Ci, którzy chcą się wzbogacić, wpadają w sidła pokus, ulegają wielu nierozumnym i szkodliwym pożądliwościom (...). Albowiem korzeniem wszelkiego zła jest miłość pieniądza” (1 Tymoteusza 6:9, 10, Bp). Zestawmy to ze współczesną filozofią życiową — popularną zwłaszcza w krajach Zachodu — zachęcającą do stawiania na pierwszym miejscu pogoni za pieniądzem. Tymczasem wiele ludzi po zdobyciu upragnionego bogactwa dalej odczuwa pustkę i brak zadowolenia.
 Pewien specjalista w zakresie psychologii klinicznej powiedział: „Nawet jeśli ktoś dorobił się pozycji czy majątku, nie gwarantuje mu to, że będzie czuł się szczęśliwy i zadowolony, naprawdę szanowany i kochany”.1
4 Nie należy stąd wyciągać wniosku, że praktycznie myślący człowiek ma zupełnie lekceważyć pieniądze. Biblia wyraża mądry i zrównoważony pogląd na tę sprawę, wyjaśniając: „Pod osłoną mądrości jest tak, jak pod osłoną pieniędzy; lecz korzyść z wiedzy jest ta: Mądrość daje życie tym, którzy ją mają” (Kaznodziei 7:12, Bw). Pismo Święte pomaga nam zatem zrozumieć, że pieniądze są wprawdzie ważne, ale nie najważniejsze. Stanowią jedynie środek do celu, a jeśli brak nam mądrości koniecznej do robienia z nich właściwego użytku, to ich wartość jest ograniczona.
5, 6. (a) Dlaczego rada biblijna w sprawie unikania złego towarzystwa jest mądra? (b) Jaką korzyść odnosimy, ‛przestając z mądrymi’?
5 Sprawdza się też następująca wypowiedź biblijna: „Kto z mądrym przestaje — nabywa mądrości, towarzysz głupców poniesie szkodę” (Przysłów 13:20, BT). Czy zauważyłeś, jak ogromny wpływ wywiera na nas towarzystwo? Pod presją rówieśników wielu młodych ludzi popada w pijaństwo, narkomanię i niemoralność. Jeżeli obracamy się wśród używających wulgarnej mowy, sami w końcu zaczniemy się nią posługiwać. Przestawanie z nieuczciwymi może nas popchnąć do nieuczciwości. Biblia słusznie ostrzega w innym miejscu: „Złe towarzystwo psuje dobre obyczaje” (1 Koryntian 15:33, Kowalski).
6 Z kolei dobre towarzystwo może oddziaływać na nas korzystnie. Kiedy ‛przestajemy z mądrymi’, stajemy
 się mądrzejsi. Pożyteczne zwyczaje udzielają się bowiem równie łatwo jak złe nawyki. Zachęcając nas do starannego dobierania sobie towarzystwa, Biblia ponownie daje świadectwo swej mądrości.
7. Dzięki czemu Biblia jest niedoścignioną skarbnicą rad?
7 Pismo Święte zawiera wiele takich reguł, pomocnych w codziennym życiu. Stanowi niezrównaną skarbnicę rad, które w dodatku są zawsze użyteczne. Nigdy nie sprowadzają się do zwykłego teoretyzowania i nigdy nie przynoszą nam szkody. Mają też niesłychanie szeroki zakres. Kto się do nich stosuje, ten stwierdza, że stale wychodzą mu na dobre, i zaczyna cenić Biblię jako niedoścignione źródło mądrości.
Mądre zasady
8. Jak Biblia może nam pomóc nawet w sytuacji, która nie jest w niej wyszczególniona?
8 Co jednak począć w sytuacji nie omówionej bezpośrednio w Piśmie Świętym? Zazwyczaj znajdziemy w nim sporo zasad, którymi możemy się pokierować. Na przykład wiele ludzi musi w jakimś momencie odpowiedzieć sobie na pytanie, czy skosztować papierosa. Biblia nic nie wspomina o tytoniu, bo w czasach Jezusa nie był on znany na Bliskim Wschodzie. Mimo to podaje stosowne zasady, które pomagają powziąć mądrą decyzję.
9-11. Jak zasady biblijne pomagają podjąć mądrą decyzję w sprawie palenia tytoniu i jaki pożytek odnosimy ze stosowania się do nich?
 9 Palenie tytoniu podobno sprawia przyjemność, natomiast nie ulega wątpliwości, że wiąże się z wdychaniem dużej dawki trucizn. Palacz zanieczyszcza swój organizm, swą odzież oraz powietrze wokół siebie. Prócz tego palenie prowadzi do uzależnienia i bardzo trudno z nim zerwać. Pamiętając o tym wszystkim, spróbujmy znaleźć w Biblii wskazówki pomocne w wyrobieniu sobie rozumnego poglądu na tę sprawę.
10 Najpierw zajmijmy się kwestią uzależnienia. Mówiąc o pokarmach, Paweł oznajmił: „Niczemu nie oddam się w niewolę” (1 Koryntian 6:12, BT). Wprawdzie wolno mu było jeść wszelkie potrawy, ale wiedział, że niektórzy jego współcześni mieli wrażliwe sumienia. Oświadczył więc, że nie jest „uzależniony” od pewnych pokarmów i w razie potrzeby może się bez nich obejść, aby nie gorszyć innych. Jeżeli ktoś nie potrafi zerwać z paleniem lub żuciem tytoniu, to najwyraźniej ‛oddał się mu w niewolę’. Wypowiedź Pawła w sprawie jedzenia stanowi zatem cenną wskazówkę co do używania tytoniu. Nie powinniśmy dać się zniewolić nałogowi.
11 Zastanówmy się teraz nad zanieczyszczeniem. Biblia powiada: „Oczyśćmy się z wszelkich brudów ciała i ducha” (2 Koryntian 7:1, BT). Nie ulega wątpliwości, że palenie kala, brudzi organizm. Ma zgubne skutki, co wynika choćby z faktu, że według danych Światowej Organizacji Zdrowia powoduje przedwczesną śmierć przeszło miliona ludzi rocznie. Jeżeli zgodnie z zasadą biblijną nie kalamy swego ciała, ustrzeżemy się groźnych dla zdrowia następstw szkodliwych zwyczajów, takich jak palenie oraz narkotyzowanie się.
 Pożyteczne wskazówki
12. Dlaczego rady biblijne zawsze uwzględniają naszą pomyślność duchową i fizyczną?
12 Nie powinno nas dziwić, że trzymanie się rad biblijnych przynosi namacalne korzyści. Zalecenia te pochodzą od Boga, naszego Stwórcy, który dokładnie wie, jak zostaliśmy uczynieni i czego potrzebujemy (Psalm 139:14-16). Jego rady zawsze mają na względzie naszą pomyślność — tak duchową, jak i fizyczną.
13, 14. Dlaczego mądrze jest usłuchać tego, co Biblia mówi o kłamstwie?
13 Widać to na przykładzie wskazówek odradzających posługiwanie się kłamstwem. Zostało ono wymienione wśród siedmiu rzeczy, których nienawidzi Jehowa, a Księga Objawienia podaje, że dla kłamców nie będzie miejsca w Bożym nowym świecie (Przysłów 6:19; Objawienie 21:8). Mimo to kłamstwo jest dziś na porządku dziennym. W pewnym miesięczniku ekonomicznym powiedziano: „USA przeżywają największą w swych dziejach eksplozję szalbierstw, oszustw i innych podobnych nadużyć”.2
14 Choć kłamstwo już spowszedniało, nie zmienia to faktu, że ma fatalne skutki zarówno dla społeczeństwa, jak i dla jednostki. Felietonista Clifford Longley słusznie napisał: „Kłamstwo wyrządza szkody w najgłębszych pokładach jestestwa kłamcy i osoby okłamywanej, gdyż narusza coś niezwykle ważnego, mianowicie kontakt umysłu z rzeczywistością”.3 A w periodyku The American Journal of Psychiatry czytamy: „Kłamstwa potrafią poczynić istne spustoszenia w psychice osób, które ich wysłuchują. Niektórzy podejmują doniosłe decyzje życiowe, polegając na fałszywych informacjach. Kłamstwa mogą też ujemnie odbić się na samych
 kłamcach”.4 O ileż lepiej jest trzymać się mądrych rad Biblii i mówić prawdę!
15, 16. W jaki sposób wychodzi nam na dobre kierowanie się radą nakazującą miłować drugich?
15 Zajmijmy się teraz bardziej pozytywnym tematem. Pismo Święte naucza, że powinniśmy troszczyć się o drugich, okazywać im miłość i przychodzić z pomocą. Dobrze znane są słowa Jezusa: „Wszystko więc, co byście chcieli, żeby wam ludzie czynili, i wy im czyńcie” (Mateusza 7:12, BT).
16 Ileż lepszy byłby świat, gdyby każdy postępował w myśl tej reguły! Ludzie mieliby też wtedy znacznie lepsze samopoczucie, co wynika z pewnych badań psychologicznych przeprowadzonych w USA. Każdy z 1700 respondentów twierdził, że pomaganie drugim zapewnia mu spokój wewnętrzny i uwalnia od dolegliwości wywołanych stresem, takich jak bóle głowy i utrata głosu. W końcowych wnioskach czytamy: „Wydaje się więc, że troska o bliźnich jest tak samo nieodłącznym elementem natury człowieka, jak troska o siebie”.5 Przypomina się tu biblijne przykazanie: „Będziesz miłował bliźniego swego jak siebie samego” (Mateusza 22:39, Bw; por. Jana 13:34, 35). Jest rzeczą naturalną, że kochamy samych siebie. Ale nasze zdrowie psychiczne wymaga, byśmy zgodnie ze wskazówkami Pisma Świętego równoważyli tę miłość miłością do bliźnich.
Małżeństwo i moralność
17. Dlaczego rady Biblii czasem wydają się staroświeckie?
17 W radach Biblii faktycznie rozbrzmiewa głęboka mądrość, ale nie zawsze mówią one to, co ludzie chcieliby usłyszeć. Często zarzuca się im, że są staromodne.
 Dlaczego? Bo choć na dłuższą metę się sprawdzają, to stosowanie się do nich na ogół wymaga zdyscyplinowania i samozaparcia, a cechy te są dziś raczej niepopularne.
18, 19. Jakie mierniki co do małżeństwa i moralności ustanowiono w Piśmie Świętym?
18 Rozważmy na przykład sprawę małżeństwa i moralności. Biblia jest pod tym względem bardzo wymagająca. Nakazuje monogamię, to znaczy związek jednego męża z jedną żoną. A chociaż w skrajnych wypadkach dopuszcza rozwód bądź separację, to wskazuje, iż na ogół małżeństwo jest związkiem dożywotnim. „Czyż nie czytaliście, że Stwórca od początku stworzył mężczyznę i kobietę? I rzekł: Dlatego opuści człowiek ojca i matkę i połączy się z żoną swoją, i będą ci dwoje jednym ciałem. A tak już nie są dwoje, ale jedno ciało. Co tedy Bóg złączył, człowiek niechaj nie rozłącza” (Mateusza 19:4-6, Bw; 1 Koryntian 7:12-15).
19 Prócz tego Biblia zaznacza, że zbliżenia intymne są stosowne wyłącznie w obrębie małżeństwa. Zabrania wszelkich stosunków pozamałżeńskich. Czytamy: „Ani rozpustnicy, ani bałwochwalcy, ani cudzołożnicy, ani mężczyźni utrzymywani do celów przeciwnych naturze, ani kładący się z mężczyznami (...) Królestwa Bożego nie odziedziczą” (1 Koryntian 6:9, 10).
20. Co świadczy o powszechnym lekceważeniu biblijnych norm moralnych?
20 Normy te są dziś powszechnie lekceważone. Profesor socjologii David Mace wyjaśnił: „W obecnym stuleciu zaszły w naszej kulturze ogromne zmiany, które do podstaw wstrząsnęły wieloma odwiecznymi zwyczajami i instytucjami. Małżeństwo nie jest tu wyjątkiem”.6 Swoboda obyczajowa przestała kogokolwiek dziwić. Stosunki cielesne nastolatków „chodzących
 ze sobą” często uważa się za rzecz normalną. Szeroko praktykowane jest współżycie przed ślubem — „żeby się lepiej poznać”. A nawet pary, które się pobrały, nierzadko pozwalają sobie na przygody pozamałżeńskie.
21. Do czego doprowadziło ignorowanie poglądu Biblii na małżeństwo i moralność?
21 Czy takie rozprzężenie moralne zapewnia szczęście? Przeciwnie, przysparza wyłącznie kłopotów — w dodatku bardzo kosztownych — a rezultatem są cierpienia i rozbite rodziny. Innym bezpośrednim następstwem zepsucia obyczajów jest istna pandemia chorób przenoszonych drogą płciową. Rzeżączka, kiła, zakażenia chlamydiami — żeby wymienić tylko niektóre — wymykają się spod kontroli. W ostatnich latach prostytucja i praktyki homoseksualne przyśpieszyły szerzenie się AIDS. Zastraszająco rośnie liczba niezamężnych dziewcząt, które mają dzieci, choć same są jeszcze prawie dziećmi. W czasopiśmie Ladies’ Home Journal napisano: „Gloryfikowanie seksu, tak charakterystyczne dla lat sześćdziesiątych i siedemdziesiątych, nie przyniosło ludziom bezgranicznego szczęścia, lecz raczej sporo kłopotów”.7
22. Jakie prowadzenie się zapewnia ludziom najwięcej szczęścia?
22 Wiele osób podziela więc opinię profesora socjologii Carlfreda B. Brodericka, który powiedział: „Być może dorośliśmy już do tego, by się zastanowić, czy dla naszego wspólnego dobra nie byłoby lepiej gorąco zalecać wstrzemięźliwość przedmałżeńską, która przecież najlepiej służy potrzebom naszych obywateli i ich prawu do wolności: wolności od chorób, wolności od nie chcianej ciąży”.8 Jest oczywiste, że na dalszą metę najwięcej szczęścia przynosi ludziom przestrzeganie biblijnych mierników moralnych.
 Naprawdę praktyczne zasady
23. (a) Czy dla nieszczęśliwych małżeństw jedynym wyjściem jest rozwód? (b) Od jakich między innymi czynników zależy szczęście i trwałość małżeństwa?
23 Skoro małżeństwo to związek na całe życie, musimy wiedzieć, co robić, żeby było udane. Niektórzy uważają, że jeśli małżeństwo jest nieszczęśliwe, to lepiej je rozwiązać niż się męczyć. Ale przecież jest inne wyjście: można popracować nad przezwyciężeniem trudności będących przyczyną zgryzot. Również w tej dziedzinie pomocna okazuje się Biblia. Jak się już dowiedzieliśmy, radzi ona dochowywać wierności współmałżonkowi, a jest to pierwszy czynnik warunkujący szczęście i trwałość małżeństwa. Drugim jest uznawanie podanego w Biblii faktu, że głową tego związku może być tylko jeden z partnerów, mianowicie mąż. Pismo Święte radzi żonie, aby była podporą swego męża i nie kwestionowała jego pozycji. Mężowi zaś zaleca, by wywiązując się ze swej roli, dbał o dobro żony i wystrzegał się samolubstwa (1 Koryntian 11:3; 1 Tymoteusza 2:11-14).
24, 25. Jak Biblia zachęca mężów i żony do wywiązywania się ze swych ról w małżeństwie?
24 Mężom Biblia nakazuje „miłować swe żony jak własne ciała. Kto miłuje żonę, miłuje samego siebie, a nikt nie ma w nienawiści własnego ciała” (Efezjan
 5:28, 29). Kochający mąż sprawuje zwierzchnictwo w sposób rozważny. Pamięta, że choć jest głową, powinien brać pod uwagę zdanie żony. Małżeństwo to związek partnerski, a nie dyktatura.
25 Jeśli chodzi o żony, to w myśl rad biblijnych mają między innymi „okazywać mężowi głęboki respekt” (Efezjan 5:33). Żona poważa męża z uwagi na jego pozycję, a dowodzi tego okazując mu wsparcie. Mąż z kolei potwierdza swą miłość troszczeniem się o nią. Dla wielu osób myślących nowoczesnymi kategoriami rada taka jest nie do przyjęcia. Niemniej związki partnerskie oparte zgodnie ze wskazówkami Biblii na miłości i szacunku są zawsze szczęśliwe.
26. Czy biblijne mierniki w sprawie małżeństwa rzeczywiście są praktyczne? Podaj przykład.
26 O praktyczności rad Pisma Świętego świadczy następujące doniesienie z rejonu południowego Pacyfiku: Po 10 latach pożycia pewne małżeństwo doszło do wniosku, że ich związek jest pomyłką, i zaczęło myśleć o separacji. W tym okresie żona zetknęła się z kobietą będącą Świadkiem Jehowy i wspólnie przestudiowały z Biblii wskazówki co do małżeństwa. Mąż opowiada: „W miarę poznawania zasad biblijnych żona starała się stosować je w życiu. Po kilku tygodniach zauważyłem u niej zmiany”. Tak go to zaintrygowało, że przyłączył się do studium prowadzonego z żoną i dowiedział się, jak Pismo Święte radzi postępować mężom. Co to dało? „Znaleźliśmy teraz podstawę, na której możemy budować naprawdę szczęśliwe życie rodzinne”.
27. Trzymanie się jakich zasad biblijnych może pomóc chrześcijanom cierpiącym niedostatek?
27 Również ubodzy przekonują się o praktycznej wartości rad Biblii. Z podanymi w niej zasadami nie da się pogodzić na przykład palenia ani pijaństwa —
 nawyków, przez które ludzie trwonią swe i tak już skąpe zasoby (Przysłów 23:19-21). Pismo Święte zaleca też pracowitość, a kto się nią odznacza, ten o wiele prędzej znajdzie sposób na wyżywienie rodziny niż człowiek leniwy lub oddający się rozpaczy (Przysłów 6:6-11; 10:26). Prócz tego zastosowanie się do rady: „nie zazdrość tym, którzy czynią nieprawość”, chroni przed szukaniem wyjścia z nędzy drogą przestępstwa lub hazardu (Psalm 37:1, Bw). Praktyki takie na pozór pozwalają szybko rozwiązać trudności finansowe, ale w ostatecznym rozrachunku przynoszą opłakane skutki.
28-30. (a) Jak wprowadzanie w czyn zasad biblijnych pomogło pewnej chrześcijance radzić sobie z ubóstwem? (b) O czym świadczą przeżycia tysięcy chrześcijan borykających się z nędzą?
28 Czy rady te rzeczywiście przydają się ludziom klepiącym biedę? Czy nie jest to tylko wyidealizowana teoria? Otóż owe wskazówki okazują się praktyczne, czego dowodzą relacje z całego świata. Rozpatrzmy chociaż jeden przykład: Pewna chrześcijanka mieszkająca w Azji owdowiała i pozostała ze swym synkiem bez środków do życia. Jak pomogła im Biblia?
29 Zgodnie z radami Pisma Świętego wdowa ta dała dowody pracowitości i zaczęła szyć i sprzedawać odzież. Ponieważ była uczciwa i słowna, do czego także zachęca Biblia, wkrótce miała już stałych klientów (Kolosan
 3:23). Później w jednym pokoiku urządziła małą jadłodajnię i uzupełniała swój budżet sprzedawanymi tam potrawami, które przygotowywała wstając o 4 rano. „Mimo to musimy żyć skromnie” — mówi. Pamięta jednak o radzie biblijnej: „Mając utrzymanie i okrycie, zadowolimy się tym” (1 Tymoteusza 6:8).
30 Kobieta ta wyjaśnia: „Choć żyję na krawędzi ubóstwa, nie jestem niezadowolona ani rozgoryczona. Dzięki prawdom biblijnym ufnie patrzę w przyszłość”. Prócz tego doświadczyła na sobie słuszności znamiennej obietnicy Jezusa: „Stale więc szukajcie wpierw Królestwa i sprawiedliwości Jego, a wszystkie te drugie rzeczy [środki materialne] będą wam dołożone” (Mateusza 6:33). Przekonała się, że gdy na pierwszym miejscu stawiała służbę dla Boga, to jej potrzeby materialne zawsze zostały zaspokojone — w taki czy inny sposób. Przeżycia zarówno tej osoby, jak i wielu innych ubogich chrześcijan dodatkowo poświadczają, iż stosowanie się do rad Biblii rzeczywiście wychodzi na dobre.
31. Co daje kierowanie się radami Biblii i o czym to świadczy?
31 W rozdziale tym zaledwie powierzchownie zapoznaliśmy się z niezmierzonym bogactwem rad i wskazówek zawartych w Biblii i podaliśmy tylko kilka przykładów praktyczności tych zaleceń. Podobnych przeżyć można by przytoczyć tysiące. Jeżeli ktoś kieruje się radami Pisma Świętego, zawsze na tym korzysta. Jeśli je lekceważy — źle mu się wiedzie. Nie ma drugiego zbioru rad, spisanego bądź w starożytności, bądź współcześnie, który byłby tak niezmiennie przydatny ludziom, i to bez względu na rasę. Takie mądre wskazówki nie mogą być oparte na zwykłej mądrości ludowej. Biblia stanowi przebogatą skarbnicę prawdziwej mądrości, co przekonująco dowodzi, iż jest Słowem Bożym.
[Pytania do studium]
[Napis na stronie 168]
Gotowość do pomagania wychodzi nam na dobre
[Ilustracja na stronie 163]
Przestając z mądrymi, nabywamy mądrości, ale jeśli przebywamy wśród głupców, poniesiemy szkodę
[Ilustracja na stronie 165]
Palenie jest sprzeczne z zasadami biblijnymi, więc należy od niego stronić
[Ilustracja na stronie 171]
Małżonkowie kierujący się radami Biblii mają wszelkie podstawy, by być szczęśliwi
[Ilustracja na stronie 173]
Stosowanie się do rad biblijnych pomaga przezwyciężać trudności wynikające z ubóstwa",,https://www.jw.org/open?docid=1101989042&prefer=lang&wtlocale=P
Pomimo pandemii koronawirusa Świadkowie Jehowy biorą udział w akcjach niesienia pomocy,"W roku służbowym 2020 Świadkowie Jehowy organizowali akcje pomocy na niespotykaną wcześniej skalę. Niektóre z nich trwają do tej pory. Na całym świecie powołano ponad 950 Komitetów Pomocy Doraźnej (KPD). Oprócz pandemii w roku tym doszło do wyjątkowo niszczycielskich klęsk żywiołowych i innych sytuacji kryzysowych. KPD stanęły przed szczególnym wyzwaniem: jak zapewnić braciom pomoc doraźną, jednocześnie stosując się do procedur bezpieczeństwa związanych z pandemią. Bracia i siostry biorący udział w tych akcjach przyznają, że bardzo umocniły one ich wiarę. Poniżej opisano kilka zdarzeń, w wyniku których ucierpieli nasi współwyznawcy.
Niszczycielskie nawałnice
W roku służbowym 2020 nasi bracia ucierpieli w wyniku 126 wielkich nawałnic, co oznacza wzrost o 11,5 procent w porównaniu z rokiem służbowym 2019. Wiele z tych nawałnic wywołało powodzie i osuwiska.
W Filipiny uderzyło kilka cyklonów tropikalnych, przez co dużo głosicieli musiało opuścić swoje domy.
Powódź po tajfunie Vamco, który nawiedził Filipiny zaledwie kilka tygodni po supertajfunie Goni — jednym z najpotężniejszych dotąd odnotowanych
Intensywne deszcze w Nigerii zniszczyły uprawy wielu naszych braci.
Powódź w nigeryjskim stanie Rivers wywołana ulewnymi deszczami
W Korei Południowej znaczne straty spowodowała przedłużająca się pora monsunowa.
Powódź w Korei Południowej spowodowana najdłuższą w historii kraju porą monsunową
Szalejące pożary
W wielu krajach ogień wyrządził olbrzymie szkody, w niejednym wypadku na niespotykaną dotąd skalę.
Niektórzy bracia ucierpieli wskutek gigantycznych pożarów, które zniszczyły ponad 400 000 hektarów powierzchni.
Właśnie do czegoś takiego doszło w Stanach Zjednoczonych.
Pożary w Kalifornii
Gigantyczne pożary dotknęły też naszych braci w Australii.
Pożar buszu w Australii
Skuteczne, a zarazem bezpieczne niesienie pomocy
Nasza organizacja podała wytyczne sanitarne z myślą o bezpieczeństwie tych, którzy udzielają pomocy, oraz tych, którzy ją otrzymują.
Brat Han Chan-hee
Brat Han Chan-hee z KPD w Korei Południowej opisuje niektóre zastosowane środki ostrożności: „Codziennie rano mierzyliśmy każdemu temperaturę, cały czas zachowywaliśmy dystans fizyczny, ograniczaliśmy liczbę ochotników pracujących w jednym miejscu i unikaliśmy zbierania się w grupie na posiłki czy przerwy. Dodatkowo przed pracą i po niej ochotnicy musieli dezynfekować swoje narzędzia”.
Brat Chris Shirah
Niektórzy bracia musieli opuścić swoje domy albo nawet je stracili. Brat Chris Shirah, który współpracował z KPD w trakcie pożarów na zachodnim wybrzeżu USA, wyjaśnia: „Na bieżąco monitorowaliśmy, ile osób możemy wysłać do każdego domu, żeby zachowane zostały procedury bezpieczeństwa epidemicznego”.
Brat Philips Akinduro
W wielu miejscach zasady bezpieczeństwa i ograniczenia w podróżowaniu wymusiły zmniejszenie liczby ochotników biorących udział w akcjach pomocy. Brat Philips Akinduro z KPD w Nigerii mówi: „Największym wyzwaniem były dla nas [rządowe] ograniczenia w przemieszczaniu się. Często trudno było zapewnić potrzebną liczbę ochotników”.
Brat Kim Joon-hyeong
Brat Kim Joon-hyeong, współpracujący z KPD w Korei Południowej, tak wypowiada się o nastawieniu ochotników: „Ponieważ kierowała nami miłość do Boga i braci, zawsze staraliśmy się dbać o życie i bezpieczeństwo wszystkich zaangażowanych osób. Mieliśmy sporo ograniczeń, ale to nie ograbiło nas z radości”.
Akcje pomocy umacniają wiarę
Skuteczne niesienie pomocy mimo dodatkowych wyzwań umacniało wiarę braci i ich zaufanie do Jehowy.
Na przykład brat Han martwił się, czy w mniej niż 24 godziny uda się zebrać wystarczającą liczbę ochotników. „Już po kilku godzinach zrozumiałem, że moje obawy były bezpodstawne. Zgłosiły się setki braci i sióstr z całego kraju. Było ich tak dużo, że niektórym musieliśmy podziękować”. Dodaje: „Nie miałem wątpliwości, że wspiera nas Jehowa. To było bardzo zachęcające”.
Brat Brad Benner
Brad Benner opowiada, co czuł, biorąc udział w akcji pomocy po huraganie w Hondurasie: „Chociaż sytuacja była bardzo stresująca, ewakuowani bracia otrzymali jedzenie, schronienie i potrzebne zachęty. Na własne oczy widziałem, że dwa huragany i globalna pandemia nie są w stanie zniszczyć naszej braterskiej miłości”.
Brat Alquin Dayag
Brat Alquin Dayag z KPD na Filipinach podsumowuje: „Przeżycia te jeszcze bardziej mi uświadomiły, że Jehowa rzeczywiście daje nam niezwykłą siłę oraz mądrość, których potrzebujemy, żeby wywiązać się z naszych zadań” (2 Koryntian 4:7).
Bardzo cenimy ciężką pracę wszystkich Biur Oddziałów, Komitetów Pomocy Doraźnej i mnóstwa braci i sióstr, którzy wzięli udział w akcjach niesienia pomocy. Ten „pełen miłości trud” oraz hojne datki przyczyniły się do tego, że mimo rekordowej liczby klęsk żywiołowych zaspokojono potrzeby poszkodowanych (1 Tesaloniczan 1:3).","26 LUTEGO 2021
WIADOMOŚCI ZE ŚWIATA",https://www.jw.org/open?docid=702021022&prefer=lang&wtlocale=P
" ARTYKUŁ DO STUDIUM NR 28
Królestwo Boże już panuje!","„Królestwo świata stało się Królestwem naszego Pana i Jego Chrystusa” (OBJ. 11:15).
PIEŚŃ 22 Niebiańskie Królestwo wkrótce zapanuje nad ziemią!
W SKRÓCIE
 *
1. O czym jesteśmy przekonani i dlaczego?
 CZY kiedy myślisz o warunkach panujących na świecie, trudno ci zachować pozytywne nastawienie? W wielu rodzinach brakuje miłości. Ludzie stają się coraz bardziej agresywni i samolubni. Wielu nie ufa osobom sprawującym władzę. Ale wszystko to pozwala nam patrzeć w przyszłość z nadzieją. Dlaczego? Bo ludzie zachowują się dokładnie tak, jak przepowiedziano w niezwykłym proroctwie o „dniach ostatnich” (2 Tym. 3:1-5). Spełnianie się tego proroctwa — czemu nie zaprzeczy żaden szczery człowiek — dowodzi, że Chrystus Jezus zaczął panować w Królestwie Bożym. Ale to tylko jedno z wielu proroctw, które mają związek z tym Królestwem. Omówimy teraz niektóre z nich, spełniające się w ostatnich latach. Z pewnością umocni to naszą wiarę.
Proroctwa biblijne z Księgi Daniela i Objawienia pasują do siebie niczym puzzle — w całości dają jasny obraz tego, gdzie się znajdujemy w harmonogramie wydarzeń ustalonym przez Jehowę (zobacz akapit 2)
2. Co rozważymy w tym artykule i dlaczego? (Opisz ilustrację na stronie tytułowej).
2 W tym artykule rozważymy: 1) proroctwo, które pomoże nam zrozumieć, kiedy zostało ustanowione Królestwo Boże, 2) proroctwa, które pomogą nam dostrzec niewidzialną obecność Jezusa jako Króla w tym Królestwie, i 3) proroctwa, które wyjawiają, jaki koniec czeka wrogów tego Królestwa. Przekonamy się, że wszystkie te proroctwa świetnie do siebie pasują. Można je porównać do puzzli — w całości dają jasny obraz tego, gdzie się znajdujemy w harmonogramie wydarzeń ustalonym przez Jehowę.
 SKĄD WIEMY, KIEDY ZOSTAŁO USTANOWIONE KRÓLESTWO BOŻE
3. Jakie zapewnienie dotyczące Króla w Królestwie Bożym znajdujemy w Daniela 7:13, 14?
3 Proroctwo z Księgi Daniela 7:13, 14 zapowiadało, że Chrystus Jezus będzie doskonałym Władcą w Królestwie Bożym. Ludzie ze wszystkich narodów będą chętnie ‛mu służyć’, a on sam nigdy nie zostanie zastąpiony przez innego władcę. Wcześniejsze proroctwo z Księgi Daniela mówiło, że Jezus otrzyma władzę w Królestwie Bożym pod koniec okresu nazwanego „siedmioma czasami”. Czy można się dowiedzieć, kiedy nastąpiło to radosne wydarzenie?
4. Wyjaśnij, jak fragment z Daniela 4:10-17 pozwala nam określić rok, w którym Chrystus został Królem (zobacz też przypis).
4 Odczytaj Daniela 4:10-17. „Siedem czasów” to okres trwający 2520 lat. Rozpoczął się w 607 roku p.n.e., kiedy Babilończycy pozbawili tronu w Jerozolimie ostatniego króla sprawującego władzę z ramienia Jehowy. Zakończył się w 1914 roku n.e., kiedy Królem w Królestwie Bożym Jehowa ustanowił Jezusa — tego, „który ma prawo do sprawowania władzy” (Ezech. 21:25-27)
 *.
5. Między innymi jaką korzyść odnosimy z proroctwa o „siedmiu czasach”?
5 Jakie korzyści odnosimy z tego proroctwa? Dzięki temu, że rozumiemy proroctwo o „siedmiu czasach”, jesteśmy pewni, że Jehowa spełni swoje obietnice w wyznaczonym czasie. Podobnie jak wyznaczył czas na ustanowienie swojego Królestwa, tak samo zadba, żeby wszystkie inne proroctwa spełniły się zgodnie z Jego harmonogramem wydarzeń. Dzień Jehowy z pewnością się „nie opóźni” (Hab. 2:3).
SKĄD WIEMY, ŻE CHRYSTUS ZOSTAŁ KRÓLEM W KRÓLESTWIE BOŻYM
6. (a) Jakie wydarzenia na ziemi dowodzą, że Chrystus panuje w niebie? (b) Jak potwierdza to proroctwo z Objawienia 6:2-8?
6 Pod koniec swojej ziemskiej służby Jezus zapowiedział wydarzenia, po których jego naśladowcy mieli rozpoznać, że zaczął panować w niebie. Wspomniał między innymi o wojnach, głodzie i trzęsieniach ziemi. Przepowiedział też, że „w jednym miejscu po drugim” będą występować epidemie, czego przykładem jest ostatnia pandemia COVID-19. Elementy te składają się na „znak” obecności Chrystusa (Mat. 24:3, 7; Łuk. 21:7, 10, 11). Ponad 60 lat po swojej śmierci i powrocie do nieba Jezus potwierdził w wizji danej Janowi, że te wydarzenia naprawdę nastąpią (odczytaj Objawienie 6:2-8). To, co wtedy zapowiedział, rzeczywiście się dzieje, odkąd w roku 1914 został Królem.
7. Dlaczego odkąd Jezus został Królem, na ziemi jest tyle zła?
7 Dlaczego odkąd Jezus został Królem, warunki na świecie się pogarszają? Księga Objawienia 6:2 wskazuje na ważny szczegół. Pierwszym zadaniem Jezusa jako nowo ustanowionego Króla było stoczenie wojny. Przeciw komu? Przeciw Diabłu oraz demonom. Jak mówi 12 rozdział Księgi Objawienia, Szatan
 i demony zostali pokonani i zrzuceni z nieba na ziemię. Od tamtej pory Szatan pała wielkim gniewem i sprowadza na ziemię „biada” (Obj. 12:7-12).
Chociaż nie cieszymy się ze złych wiadomości, to spełnianie się proroctw biblijnych umacnia nas w przekonaniu, że Królestwo Boże już panuje (zobacz akapit 8)
8. Jaką korzyść możemy odnieść z tego, że dostrzegamy spełnianie się proroctw dotyczących Królestwa?
8 Jakie korzyści odnosimy z tych proroctw? Wydarzenia na świecie oraz wyraźna zmiana w nastawieniu ludzi miały pomóc nam dostrzec, że Jezus został Królem. Zamiast więc się martwić samolubnym i okrutnym postępowaniem ludzi, pamiętamy, że jest ono spełnieniem proroctw biblijnych. Królestwo Boże już panuje! (Ps. 37:1). I możemy się spodziewać, że im bliżej Armagedonu, tym cierpienia na świecie będą się nasilać (Marka 13:8; 2 Tym. 3:13). Czy nie jesteśmy wdzięczni naszemu kochającemu niebiańskiemu Ojcu, że pomaga nam zrozumieć, dlaczego na świecie jest teraz tyle zła?
JAKI KONIEC CZEKA WROGÓW KRÓLESTWA BOŻEGO
9. Jak w proroctwie z Daniela 2:28, 31-35 opisano ostatnie mocarstwo światowe i kiedy się ono pojawiło?
9 Odczytaj Daniela 2:28, 31-35. Proroctwo to spełnia się w naszych czasach. Sen Nabuchodonozora wskazywał, co miało się stać „pod koniec dni”, czyli wtedy, kiedy Chrystus zaczął panować. Do ziemskich wrogów Jezusa należy przepowiedziane w Biblii ostatnie mocarstwo światowe, przedstawione jako „stopy z żelaza oraz gliny”. To mocarstwo już istnieje. Pojawiło się w trakcie I wojny światowej, kiedy Wielką Brytanię i Stany Zjednoczone
 połączył szczególny sojusz. Sen Nabuchodonozora wskazywał na co najmniej dwie rzeczy, które miały odróżniać to mocarstwo od poprzednich królestw.
10. (a) Jak proroctwo z Księgi Daniela spełnia się na potędze anglo-amerykańskiej? (b) Czego powinniśmy się wystrzegać? (Zobacz ramkę
 „Czy dostrzegasz zagrożenie?”).
10 Po pierwsze, w przeciwieństwie do innych wspomnianych w wizji mocarstw potęgę anglo-amerykańską przedstawiono nie jako czysty metal, na przykład złoto czy srebro, ale jako mieszaninę żelaza i gliny. Glina wyobraża „potomstwo ludzkie”, czyli zwykłych ludzi (Dan. 2:43, przypis). Dzisiaj wyraźnie widać, że wybory powszechne, kampanie na rzecz praw obywatelskich, masowe protesty czy działalność związków zawodowych utrudniają temu mocarstwu realizowanie swojej polityki.
 Czy dostrzegasz zagrożenie?
W proroctwie Daniela glina, z której częściowo składają się stopy olbrzymiego posągu, wyobraża zwykłych ludzi. Mają oni wpływ na przywódców politycznych i na sposób, w jaki ci przywódcy sprawują władzę (Dan. 2:41-43). Czy dostrzegamy w tym jakieś zagrożenie dla siebie? Jeśli nie będziemy strzec swojego serca, możemy nie zachować neutralności. Na przykład moglibyśmy zacząć przejmować poglądy tych, którzy dążą do zmian i biorą udział w protestach albo angażują się w ruchy polityczne (Prz. 4:23; 24:21, przypis). Co pomoże nam tego uniknąć? Musimy pamiętać, że władcą tego świata jest Szatan (1 Jana 5:19). A naszą jedyną nadzieją jest Królestwo Boże (Ps. 146:3-5).
11. Jak pojawienie się anglo-amerykańskiej potęgi światowej umacnia nasze przekonanie, że żyjemy w czasie końca?
11 Po drugie, wyobrażona przez stopy ogromnego posągu potęga anglo-amerykańska jest ostatnim mocarstwem światowym zapowiedzianym w Biblii. Nie będzie już zastąpiona żadnym innym. W Armagedonie spotka ją szybki koniec, kiedy razem z innymi ludzkimi rządami zostanie zniszczona przez Królestwo Boże (Obj. 16:13, 14, 16; 19:19, 20)
 *.
12. Jakie dodatkowe informacje z proroctwa Daniela pocieszają nas i dają nam nadzieję?
12 Jakie korzyści odnosimy z tego proroctwa? W proroctwie Daniela znajdujemy dodatkowe dowody na to, że żyjemy w czasie końca. Ponad 2500 lat temu Daniel przepowiedział, że oprócz Babilonu jeszcze cztery inne mocarstwa światowe będą miały znaczący wpływ na lud Boży. Ponadto wskazał, że anglo-amerykańska potęga światowa będzie ostatnią. Ta świadomość nas pociesza i daje nam nadzieję, że Królestwo Boże wkrótce zniszczy wszystkie ludzkie rządy i zapanuje nad ziemią (Dan. 2:44).
13. Co wyobraża „ósmy król” oraz „10 królów” z Objawienia 17:9-12 i jak to proroctwo się spełniło?
13 Odczytaj Objawienie 17:9-12. Zniszczenia w czasie I wojny światowej doprowadziły do spełnienia się jeszcze innego proroctwa o dniach ostatnich. Przywódcy polityczni chcieli zaprowadzić na świecie pokój, dlatego w styczniu 1920 roku utworzyli Ligę Narodów, którą w październiku 1945 roku zastąpiła Organizacja Narodów Zjednoczonych. Organizację tę nazwano w Biblii „ósmym królem”. Ale nie jest ona mocarstwem światowym. Jej władza i wpływy są zależne od sił politycznych, które ją popierają. Siły te symbolicznie przedstawiono w Biblii jako „10 królów”.
14, 15. (a) Co Objawienie 17:3-5 mówi o Babilonie Wielkim? (b) Co robi wiele osób należących do religii fałszywej?
14 Odczytaj Objawienie 17:3-5. Apostoł Jan pod natchnieniem zobaczył w wizji prostytutkę — „Babilon Wielki” — która symbolizuje wszystkie religie fałszywe. Co ta wizja wyjawia? Religie fałszywe od dawna współpracują z mocarstwami światowymi i udzielają
 im wsparcia. Jednak wkrótce Jehowa podsunie ludzkim rządom myśl, żeby ‛wykonały Jego zamiar’. Z jakim skutkiem? Te rządy, nazwane „10 królami”, zaatakują religie fałszywe i je zniszczą (Obj. 17:1, 2, 16, 17).
15 Skąd wiemy, że koniec Babilonu Wielkiego jest bliski? Żeby odpowiedzieć na to pytanie, warto pamiętać, że starożytny Babilon częściowo chroniła potężna rzeka Eufrat. Księga Objawienia porównuje miliony osób popierające Babilon Wielki do „wód”, które go chronią (Obj. 17:15). Ale mówi też, że te wody mają wyschnąć, co oznacza, że religie fałszywe miały tracić swoich zwolenników (Obj. 16:12). Obecnie widzimy, jak to proroctwo się spełnia. Wielu ludzi porzuca religię fałszywą i szuka rozwiązania swoich problemów gdzie indziej.
16. Jakie korzyści odnosimy ze zrozumienia proroctw dotyczących Organizacji Narodów Zjednoczonych oraz Babilonu Wielkiego?
16 Jakie korzyści odnosimy z tych proroctw? Utworzenie Organizacji Narodów
 Zjednoczonych oraz fakt, że religia fałszywa traci poparcie, to kolejne dowody, że żyjemy w dniach ostatnich. Chociaż symboliczne wody otaczające Babilon Wielki wysychają, to jego koniec nastąpi za sprawą czegoś innego. Jak wspomniano wcześniej, Jehowa podsunie myśl „10 królom” — siłom politycznym popierającym Organizację Narodów Zjednoczonych — żeby „wykonali Jego zamiar”. Koniec religii fałszywej nastąpi nagle i zaskoczy wielu ludzi (Obj. 18:8-10)
 *. Zagłada Babilonu Wielkiego wstrząśnie całym światem i zapewne wywoła różne problemy. Ale słudzy Boży będą mieli co najmniej dwa powody do radości. Po pierwsze, ten odwieczny wróg Jehowy Boga zniknie na zawsze. Po drugie, nasze uwolnienie od tego złego świata będzie bardzo bliskie! (Łuk. 21:28).
PATRZ W PRZYSZŁOŚĆ Z UFNOŚCIĄ
17, 18. (a) Jak możemy dalej wzmacniać swoją wiarę? (b) Co omówimy w następnym artykule?
17 Daniel zapowiedział, że „nastanie obfitość prawdziwej wiedzy”. I tak rzeczywiście się stało. Zrozumieliśmy proroctwa dotyczące naszych czasów (Dan. 12:4, 9, 10). Ich dokładność wywołuje nasz podziw dla Jehowy i Jego natchnionego Słowa (Izaj. 46:10; 55:11). Nadal więc umacniajmy swoją wiarę przez pilne studiowanie Biblii i pomaganie innym w rozwijaniu więzi z Jehową. On będzie chronił wszystkich, którzy w pełni na Nim polegają, i cały ‛czas będzie zapewniał im pokój’ (Izaj. 26:3).
18 W następnym artykule omówimy proroctwa dotyczące zboru chrześcijańskiego w czasie końca. Jak się przekonamy, te proroctwa także potwierdzają, że żyjemy w dniach ostatnich. Poznamy kolejne dowody na to, że Jezus — panujący Król — zapewnia kierownictwo swoim lojalnym naśladowcom.
JAK PONIŻSZE PROROCTWA DOWODZĄ, ŻE KRÓLESTWO BOŻE JUŻ PANUJE?
Daniela 4:10-17
Objawienie 6:2-8
Daniela 2:28, 31-35; Objawienie 17:3-5, 9-12
PIEŚŃ 61 Odwagi, Świadkowie!
^ Żyjemy w jednym z najbardziej ekscytujących okresów historii. Królestwo Boże zostało ustanowione, tak jak to zapowiedziano w wielu proroctwach biblijnych. W tym artykule omówimy niektóre z nich. Zrozumienie tych proroctw umocni nasze zaufanie do Jehowy, a także pomoże nam zachować spokój teraz i w przyszłości.
^ Zobacz książkę Już zawsze ciesz się życiem!, lekcja 32, punkt 4, oraz film Królestwo Boże zaczęło panować w roku 1914, zamieszczony w serwisie internetowym jw.org.
^ Żeby dowiedzieć się więcej o proroctwie Daniela, zobacz Strażnicę z 15 czerwca 2012 roku, strony 14-19.
^ Więcej informacji o tym, co przyniesie bliska przyszłość, można znaleźć w 21 rozdziale książki Królestwo Boże panuje!",,https://www.jw.org/open?docid=2022480&prefer=lang&wtlocale=P
Obserwujemy świat,"Obserwujemy świat
Indyjska odmiana wirusa HIV
Uczeni z Państwowego Instytutu Badań nad AIDS w Punie w Indiach, współpracując z zespołem badaczy dr Maxa Essexa z Harwardzkiego Instytutu AIDS, wyizolowali odmianę wirusa HIV najczęściej występującą w tym kraju. Jest to wirus HIV-1C, który prawdopodobnie szerzy się pięć do dziesięciu razy szybciej niż HIV-1B, odmiana rozpowszechniona w Europie i Ameryce. Gazeta Indian Express podała, że zdaniem dra Essexa wirus HIV może znacznie gwałtowniej się rozprzestrzeniać w Indiach niż w pozostałych rejonach świata. Inny naukowiec, dr V. Ramalingaswami, zauważył, iż HIV-1C jest oporny na działanie każdej spośród nielicznych szczepionek rokujących nadzieję na zwalczenie AIDS.
Pomoc dla ofiar suszy w Zimbabwe
W ostatnich latach Świadkowie Jehowy często niosą pomoc na terenach dotkniętych klęskami. Taka chrześcijańska postawa ma szczególne znaczenie w krajach rozwijających się, między innymi w Zimbabwe, gdzie znaczne obszary ucierpiały na skutek suszy. Powodując się miłością, Świadkowie zgromadzili sporo żywności i ubrań i przekazali do Biura Oddziału Towarzystwa Strażnica w Zimbabwe, gdzie dary sprawnie rozdzielono pomiędzy współwyznawców i ich przyjaciół mieszkających w odległych zakątkach kraju. Oprócz tych rzeczy Świadkowie z Zimbabwe ofiarowali równowartość 7500 dolarów amerykańskich, a Towarzystwo Strażnica przeznaczyło na akcję pomocy 20 500 dolarów. Zarówno Towarzystwo, jak i Świadkowie dotknięci klęską wyrazili głęboką wdzięczność za miłość i szczodrość okazaną przez chrześcijańskich współbraci.
Wspólne korzenie?
Paryska gazeta International Herald Tribune podała, że we wpływowym czasopiśmie jezuickim La Civiltà Cattolica pojawił się artykuł, w którym zapewniono, iż „Bóg może przemawiać przez tak różne księgi, jak muzułmański Koran, hinduskie Wedy i Bhagawadgita oraz święte teksty chińskich taoistów i japońskich sintoistów”. Wyrażono też myśl, jakoby te i inne pisma religijne „były nie tyle dziełami literackimi, czy filozoficznymi, ile raczej ‚objawieniem’ — wypowiedziami Boga przekazywanymi przez ludzi”. Ponieważ artykuły do tego czasopisma katolickiego są nieformalnie sprawdzane przez cenzorów watykańskich, pojawiło się pytanie, czy opinia ta odzwierciedla pogląd papieża. Jak donosi paryska gazeta, w książce Przekroczyć próg nadziei Jan Paweł II podkreślił, iż Kościół katolicki upatruje w innych religiach elementów mających niejako wspólne korzenie z jego naukami.
Wygaszenie stuletniego pożaru
Aż do niedawna płonęło w Chinach nieeksploatowane złoże węgla, które zapaliło się przeszło 100 lat temu. Ogień objął obszar około sześciu kilometrów kwadratowych i co roku pochłaniał 300 000 ton węgla. Podejmowane od wielu lat próby ugaszenia tego ogromnego pożaru spełzały na niczym. Jednakże strażacy podobno wreszcie go zdławili. Za pomocą materiałów wybuchowych przebili otwory, przez które zasypali płomienie piaskiem i kamieniami oraz zalali wodą.
Nadciśnienie a zaniki pamięci
„Nowe badania wykazują, że istnieje duże prawdopodobieństwo, iż mężczyźni w wieku średnim, którzy cierpią na nadciśnienie, będą mieli kłopoty z pamięcią, zdolnością postrzegania i koncentracją, kiedy zbliżą się do osiemdziesiątki” — donosi czasopismo Psychology Today. Naukowcy zauważyli, że podwyższenie ciśnienia skurczowego o kolejne dziesięć jednostek zwiększa ryzyko osłabienia sprawności mózgu o 9 procent. „Wiadomo, iż nadciśnienie jest przyczyną wylewów i chorób serca” — powiedziała dr Lenore Launer, nadzorująca te badania. Dodała też: „Mamy więc kolejny powód do walki z nadciśnieniem”.
Brak wymiany myśli
Według gazety The Courier-Mail, wydawanej w Brisbane w Australii, przeprowadzona niedawno ankieta wykazała, iż nastoletni uczniowie szkół średnich bardzo rzadko, o ile w ogóle, rzeczowo rozmawiają z ojcami. Większość nastolatków spędza z nimi mniej niż 15 minut dziennie, natomiast z matkami rozmawia około godziny. Rodzice tylko sporadycznie poruszają z dziećmi zagadnienia
natury moralnej czy też sprawdzają oglądane przez nie programy telewizyjne i nagrania wideo. Ojcowie zazwyczaj rozmawiają z synami o takich błahostkach, jak samochody albo sport. Rozmowy z matkami dotyczą najczęściej przyjaciół, szkoły, życia towarzyskiego, rzadko zaś spraw bardziej poważnych. Natomiast kontakty ojców z córkami ograniczają się do wspólnych żartów lub opowiadania dowcipów.
Drugi co do wielkości „przemysł” na świecie
Jak informuje czasopismo Światowej Organizacji Zdrowia World Health, nielegalny handel narkotykami, w którym roczne obroty przekraczają 400 miliardów dolarów, stanowi kwitnący interes. Jest najszybciej rozwijającym się „przemysłem” świata. Pod względem wielkości zajmuje drugie miejsce za handlem bronią, wyprzedza zaś przemysł naftowy. W ciągu ostatnich 30 lat dostępność nielegalnych narkotyków zwiększyła się sześciokrotnie. Równie szybko rośnie nadużywanie środków legalnie dostępnych, takich jak rozpuszczalniki, lekarstwa na receptę i alkohol.
Rabowanie oceanów
„Firmy farmaceutyczne rozpoczęły szaleńczy wyścig mający na celu wynalezienie nowych, przypuszczalnie zyskownych leków. Skłania to zatrudnionych przez nie specjalistów, którzy poszukują potrzebnych surowców, do niefrasobliwego odławiania z oceanów zbyt dużych ilości organizmów żywych” — donosi magazyn New Scientist. Zdaniem Mary Garson z uniwersytetu w Queensland w Australii, która zajmuje się biochemią organizmów morskich, 98 procent pobranego materiału wyrzuca się bez dokładniejszego przebadania. Na przykład z 450 kilogramów jelitodyszców i 2400 kilogramów gąbek pozyskano jedynie po miligramie pewnej substancji przeciwrakowej, z 1600 kilogramów zająców morskich — 10 miligramów peptydu używanego w leczeniu czerniaka, natomiast z 845 kilogramów wątroby mureny wyizolowano dla celów badawczych zaledwie 0,35 miligrama pewnej neurotoksyny. „Nawet jeśli jakiś organizm okazuje się przydatny, nie można tak po prostu go zabierać z oceanu w ogromnych ilościach, dopóki nie ma pewności, że to nie doprowadzi do jego wyginięcia” — powiedziała pani Garson.
Przypadkowe odkrycie planety
Niedawno George Sallit, astronom amator z angielskiej wioski Bradfield, korzystając z teleskopu ustawionego w ogrodowej altanie, odkrył małą planetę. „To był czysty przypadek” — powiedział. „Zrobiłem zdjęcie, a kiedy dokładnie się przyjrzałem, zauważyłem obraz powoli przemieszczającej się planety”. Nowa planeta otrzymała nazwę Sallit One. Ma zaledwie jakieś 30 kilometrów średnicy i znajduje się około 600 milionów kilometrów od Ziemi. Jej orbita przebiega między Marsem a Jowiszem. Londyński The Times donosi, że użyto 300 milimetrowego teleskopu za 7000 dolarów, sterowanego programem komputerowym opracowanym dla teleskopu Hubble’a. W Układzie Słonecznym mogą istnieć tysiące takich małych planet czyli planetoid.
Rozczarowanie do religii i polityki
Gazeta The Australian podała, że „przeciętny dorastający Australijczyk” nie interesuje się ani polityką, ani religią. Wniosek taki wypływa z ankiety opracowanej przez dr Jennifer Bowes z uniwersytetu w Sydney i przeprowadzonej wśród uczniów w wieku od 13 do 16 lat. Młodzi wymienili ich zdaniem najistotniejsze sprawy w następującej kolejności: „zawiązanie bliskich przyjaźni, zdobycie wykształcenia i stałego zatrudnienia, rozwijanie swych umiejętności, dbanie o więzi rodzinne, zachowanie ziemi dla przyszłych pokoleń, ochrona zwierząt, posiadanie ładnego domu, odbywanie podróży zagranicznych, dobre zarobki, walka z zanieczyszczaniem środowiska, założenie własnej rodziny, pomaganie pokrzywdzonym przez los, wspieranie swego kraju, robienie czegoś pożytecznego dla społeczeństwa, zdobycie wpływowej pozycji”. Na samym końcu tej listy, zawierającej 18 punktów, wymieniono „stosowanie się do zasad religii” oraz „angażowanie się w politykę”.
Coraz więcej skandalicznie zachowujących się kobiet
• Jak podaje czasopismo Sunday Mail ukazujące się w Brisbane, młode Australijki coraz częściej używają wulgarnego słownictwa. Profesor Max Brandle kierujący Australijskim Instytutem Języków Współczesnych zauważa: „Okazuje się, że w porównaniu z mężczyznami kobiety piją i palą obecnie więcej niż kiedyś. Częściej też przeklinają. Jednym ze skutków tego zjawiska jest niestety zanikanie tradycyjnych form
w stosunkach między kobietami a mężczyznami. Kiedy on i ona są wulgarni, błyskawicznie ulatnia się dawna atmosfera romantyczności. Język romansów, którym posługiwały się wcześniejsze pokolenia, nie ma w dzisiejszym społeczeństwie racji bytu. Za to niezwykłą popularność zyskało wśród współczesnej młodzieży słownictwo rynsztokowe”.
• W roku 1995 podwoił się wskaźnik przestępczości wśród Brazylijek. Zdaniem funkcjonariusza policji Francisca Basile’a coraz więcej kobiet bierze udział w napadach i rabunkach, a nawet para się handlem narkotykami — informuje gazeta O Estado de S. Paulo. Wiele zaczyna przestępczą karierę od przyjęć, na których pali się crack, rozdawany przez handlarzy. Kobiety nie tylko uzależniają się od narkotyków, ale też często zaczynają się trudnić ich sprzedażą. Według wspomnianej gazety komendant policji Antônio Vilela powiedział: „To zdumiewające, jak bardzo wzrosła liczba kobiet sprzedających narkotyki (...), przy czym wiek nie ma tu specjalnego znaczenia”. Wiele z nich ma zaledwie dwadzieścia parę lat, ale niektóre są już po pięćdziesiątce.
Poszukiwania Sodomy i Gomory
Szwedzcy archeolodzy twierdzą, że odnaleźli starożytne miasta Sodomę i Gomorę. Naukowcy ci, współpracujący z Urzędem do Spraw Zabytków w Ammanie, dokonali tego odkrycia w El Lisan w Jordanii, na wschód od Morza Martwego. Według szwedzkiej gazety Östgöta-Correspondenten znalezienie pozostałości budynków zniszczonych jakieś 1900 lat przed Chrystusem jest czymś zdumiewającym. Archeolodzy są przekonani, że trafili na Sodomę i Gomorę. Z analizy glinianych naczyń, murów, grobów i krzemiennych narzędzi wynika, iż owe miasta uległy zniszczeniu w wyniku klęski żywiołowej. Biblia zaś wskazuje, że to Bóg doprowadził do ich unicestwienia z powodu panoszącej się tam skandalicznej niemoralności.
Szkodliwość głośnej muzyki
Koncerty rockowe mogą przyprawić o trwałą utratę słuchu, informuje czasopismo New Scientist. Christian Meyer-Bisch, francuski specjalista zajmujący się tym zagadnieniem przebadał 1364 osoby w wieku od 14 do 40 lat i odkrył, iż znaczny odsetek stałych bywalców koncertów cierpi na zaburzenia słuchu. Ze względu na popularność koncertów rockowych Meyer-Bisch ostrzega, że ich szkodliwość „nie jest już tylko problemem poszczególnych osób, lecz stanowi zagrożenie dla zdrowia publicznego”.
Gruźlica — „światowe zagrożenie”
Jak donosi Światowa Organizacja Zdrowia (WHO), gruźlica uśmierca co roku więcej dorosłych niż AIDS, malaria i choroby tropikalne razem wzięte. Każdej sekundy ktoś gdzieś na nią zapada. Prątki gruźlicy mogą być przenoszone podczas kaszlu lub kichania. WHO ocenia, że w ciągu nadchodzących dziesięciu lat zarazi się nią 300 milionów ludzi, z czego 30 milionów umrze. Co gorsza, pojawiły się odmiany zarazków gruźlicy oporne na działanie leków, wskutek czego może się ona stać nieuleczalna. Według WHO „tylko jakieś 5 do 10 procent zainfekowanych osób choruje lub zaraża innych, ponieważ układ odpornościowy chroni przed atakiem prątków gruźlicy”. Mimo to owa pandemia jest tak poważna, że WHO — po raz pierwszy w swej historii — ogłosiła w związku z nią stan „światowego zagrożenia”.
Niespodzianka dla hodowców ryżu
Przez całe lata azjatyccy hodowcy ryżu stosowali na początku okresu wegetacji intensywne opryski plantacji, by zwalczyć larwy pewnego motyla z rodziny zwójkowatych, które dziesiątkowały liście sadzonek ryżu. Jednakże najnowsze badania wskazują, że nawet jeśli rośliny utracą połowę liści, wcale nie wpływa to na spadek plonów. W Wietnamie pewni plantatorzy zgodzili się zrezygnować z wczesnych oprysków — na które przeznacza się od 30 do 50 procent wszystkich pestycydów używanych przez rolników w Azji — i przekonali się, że zbiory wcale na tym nie ucierpiały.
Dlaczego zdarzają się wypadki?
Według badań opublikowanych przez brazylijskie ministerstwo transportu przyczyną około 90 procent wypadków drogowych są błędy i niefrasobliwość kierowców. Raport wskazuje, iż podczas dobrej pogody lub na prostych odcinkach autostrad kierowcy często stają się zbyt pewni siebie. Ujawnia też, że w Brazylii w wypadkach drogowych spowodowanych złym stanem dróg lub niesprawnością samochodów corocznie ginie 25 000 osób, a 350 000 odnosi rany.",,https://wol.jw.org/wol/finder?wtlocale=P&docid=101996611&q=jehowy+%2Bpandemia&p=doc&srcid=sch&srctype=jwo
Wydanie Chrześcijańskich Pism Greckich w Przekładzie Nowego Świata w języku mistek (Guerrero),"Dnia 8 sierpnia 2021 roku brat José Nieto z Komitetu Oddziału Ameryka Centralna ogłosił wydanie Chrześcijańskich Pism Greckich w Przekładzie Nowego Świata w języku mistek (Guerrero). O wydaniu tego przekładu w formacie elektronicznym poinformowano podczas nagranego wcześniej programu, który obejrzało 785 osób. Papierowa wersja zostanie wydrukowana na początku listopada i dostarczona do zborów w grudniu 2021 roku albo styczniu 2022 roku.
Podczas programu brat Nieto przeczytał 1 Koryntian 14:9 i powiedział: „Jeśli chcemy, żeby Słowo Boże trafiało do serc ludzi, Biblia musi być dostępna w języku, który mogą zrozumieć (...), w języku, którego używają na co dzień”.
Mistek (Guerrero) to język tonalny, w którym zmiana tonu wpływa na znaczenie słów. Posługuje się nim około 150 000 ludzi w stanie Guerrero w Meksyku i nieznana liczba osób w innych częściach tego kraju oraz w Stanach Zjednoczonych.
Brat Lázaro González z Komitetu Oddziału Ameryka Centralna zauważył: „Ludzie mówiący językiem mistek (Guerrero) żyją w rejonie, w którym panuje bieda i przemoc. A sytuację pogorszyła jeszcze pandemia COVID-19. Dlatego wielu myśli, że Bóg ich opuścił. Ale to, że mogą otrzymać część Biblii w swoim języku, jest wyraźnym dowodem, że Jehowa się o nich troszczy”.
Wcześniej w tym języku były dostępne tylko dwa przekłady Chrześcijańskich Pism Greckich. Tłumacze pochodzili z dwóch różnych społeczności i używali słownictwa znanego tylko w swoim regionie. Dlatego te przekłady były trudne do zrozumienia dla innych osób.
Ten nowy przekład jest łatwy do zrozumienia. Na przykład w Mateusza 5:9 czytamy: „Szczęśliwi ci, którzy krzewią pokój”. W języku mistek (Guerrero) nie ma dokładnego odpowiednika słowa „pokój”. Żeby wiernie oddać myśl oryginału, werset ten przetłumaczono: „Szczęśliwi ci, którzy szukają sposobów, żeby zapobiegać problemom/konfliktom”.
Jeden z tłumaczy przyznał: „Bardzo lubię 1 Piotra 1:25, który mówi, że ‚słowo Jehowy trwa wiecznie’. Nie mogę sobie wyobrazić życia bez Biblii i dziękuję Jehowie, że ją chronił i zachował do naszych czasów. A teraz mamy ją nawet w naszym języku — mistek (Guerrero)”.
Inny tłumacz powiedział: „Nie mam najmniejszych wątpliwości, że Jehowa wspierał nas przez swojego świętego ducha. Jestem całkowicie przekonany, że język nie jest dla Niego żadną przeszkodą. Jehowa pokazał nam po raz kolejny, że Jego Słowa ‚nie można uwięzić’” (2 Tymoteusza 2:9).
Najważniejsze informacje
Język mistek (Guerrero) ma ponad 150 000 użytkowników
Językiem tym posługuje się 594 głosicieli należących do 14 zborów, 3 grup i 1 grupy pilotażowej. Sposród tych głosicieli 148 pochodzi z 3 zborów w Stanach Zjednoczonych
Nad tym przekładem pracowało 3 tłumaczy przez 27 miesięcy","19 SIERPNIA 2021
MEKSYK",https://www.jw.org/open?docid=702021277&prefer=lang&wtlocale=P
Co to wszystko oznacza?," Co to wszystko oznacza?
JEZUS CHRYSTUS zapowiedział, że znakiem ‛zakończenia obecnego systemu rzeczy’ będą wojny, braki żywności, zarazy i trzęsienia ziemi (Mateusza 24:1-8; Łukasza 21:10, 11).
Od roku 1914 światem targały wojny międzynarodowe i walki etniczne (które nieraz wybuchały wskutek wtrącania się duchownych do polityki), a ostatnio wstrząsają nim ataki terrorystyczne.
Pomimo postępu naukowego kilkaset milionów mieszkańców ziemi cierpi głód, a miliony co roku umierają z niedożywienia.
Znak podany przez Jezusa obejmuje też zarazy, czyli epidemie chorób zakaźnych. Po I wojnie światowej wybuchła pandemia grypy, która w przeciwieństwie do dawnych zaraz szybko objęła zasięgiem całą ziemię, łącznie z odległymi wyspami, i pochłonęła 21 000 000 ofiar. Obecnie chorobą o zasięgu globalnym jest AIDS, a kraje rozwijające się są nękane przez takie plagi, jak gruźlica, malaria, ślepota rzeczna czy choroba Chagasa.
Co roku zdarza się podobno kilkadziesiąt tysięcy trzęsień ziemi o różnym nasileniu. Mimo nowoczesnych metod ich przewidywania raz po raz słyszy się o wstrząsach sejsmicznych siejących śmierć w gęsto zaludnionych okolicach.
Biblia przepowiedziała też: „A to wiedz, iż w dniach ostatnich nastaną krytyczne czasy trudne do zniesienia. Albowiem ludzie będą rozmiłowani w samych sobie, rozmiłowani w pieniądzach, zarozumiali, wyniośli, bluźniercy, nieposłuszni rodzicom, niewdzięczni, nielojalni, wyzuci z naturalnego uczucia, nieskłonni do jakiejkolwiek ugody, oszczercy, nie panujący nad sobą, zajadli, nie miłujący dobroci, zdrajcy, nieprzejednani, nadęci pychą, miłujący bardziej rozkosze niż miłujący Boga, zachowujący formę zbożnego oddania, ale sprzeniewierzający się jego mocy; i od tych się odwróć” (2 Tymoteusza 3:1-5).
Czy nie przyznasz, że żyjemy w „krytycznych czasach trudnych do zniesienia”?
Czy nie zauważyłeś, że coraz więcej ludzi kieruje się pychą, miłością własną i miłością do pieniędzy?
Któż zaprzeczy, że świat jest pełen ludzi, którzy mają wysokie wymagania, lecz nie okazują wdzięczności, są nieskłonni do ugody i nielojalni?
Czy nie dostrzegasz tego, że nie tylko w niektórych okolicach, ale na całej ziemi zastraszająco wzmaga się nieposłuszeństwo wobec rodziców oraz brak naturalnych uczuć?
Na pewno zdajesz sobie sprawę, że we współczesnym świecie dominuje umiłowanie
 przyjemności, a zanika miłość do tego, co dobre. Właśnie w ten sposób opisano w Biblii postawę, która miała być powszechna w „dniach ostatnich”.
Czegóż więcej trzeba, by sobie uprzytomnić, w jakich czasach żyjemy? Jezus przepowiedział też, że w tym samym okresie po całej zamieszkanej ziemi będzie głoszona dobra nowina o Królestwie Bożym (Mateusza 24:14). Czy tak się dzieje?
Żaden periodyk na świecie nie jest publikowany w tylu językach, co Strażnica — czasopismo oparte na Piśmie Świętym, a stawiające sobie za cel zwiastowanie Królestwa Jehowy.
Rok w rok Świadkowie Jehowy poświęcają przeszło miliard godzin na osobiste głoszenie innym ludziom o Królestwie Bożym.
W chwili obecnej Świadkowie Jehowy wydają publikacje objaśniające
 Biblię w około 400 językach, nawet takich, którymi posługują się bardzo odległe i bardzo nieliczne społeczności. Docierają z dobrą nowiną do wszystkich narodów i głoszą na wielu wyspach i terytoriach mających znikome znaczenie polityczne. W większości krajów prowadzą systematyczną działalność wychowawczą opartą na Biblii.
Dobra nowina o Królestwie Bożym rzeczywiście jest głoszona po całej zamieszkanej ziemi — nie po to, by nawrócić świat, lecz żeby dać mu świadectwo. Ludzie wszędzie otrzymują sposobność do wykazania, czy naprawdę interesują się Tym, który stworzył niebiosa i ziemię, i czy zdobędą się na przestrzeganie Jego praw i okazywanie miłości bliźnim (Łukasza 10:25-27; Objawienie 4:11).
Królestwo Boże już wkrótce oczyści całą ziemię z wszelkiego zła i przeobrazi ją w raj (Łukasza 23:43).
[Ramka na stronie 6]
Dni ostatnie czego?
Nie są to dni ostatnie ludzkości. Według Biblii ten, kto wykonuje wolę Boga, ma widoki na życie wieczne (Jana 3:16, 36; 1 Jana 2:17).
Nie są to dni ostatnie ziemi. Słowo Boże obiecuje, że zawsze będą na niej mieszkać ludzie (Psalm 37:29; 104:5; Izajasza 45:18).
Są to natomiast dni ostatnie tego brutalnego, wyzutego z miłości systemu rzeczy oraz wszystkich, którzy go popierają (Przysłów 2:21, 22).
[Ramka i ilustracja na stronie 7]
Czy Biblia rzeczywiście jest Słowem Bożym?
Prorocy biblijni wielokrotnie oświadczali: „Oto, co rzekł Jehowa” (Izajasza 43:14; Jeremiasza 2:2). Nawet Jezus Chrystus, Syn Boży, podkreślał, że ‛nie mówi sam z siebie’ (Jana 14:10). Biblia wyraźnie oznajmia: „Całe Pismo jest natchnione przez Boga” (2 Tymoteusza 3:16).
Żadna inna książka nie doczekała się tylu przekładów — według Zjednoczonych Towarzystw Biblijnych przetłumaczono ją na przeszło 2200 języków. Żadna inna książka nie osiągnęła tak ogromnego nakładu — już ponad cztery miliardy egzemplarzy. Czy nie tego należałoby oczekiwać po Księdze zawierającej przesłanie Boga do całej ludzkości?
Obszerniejsze omówienie dowodów na to, że Biblia została natchniona przez Boga, można znaleźć w książce Biblia — słowo Boże czy ludzkie?, wydanej przez Świadków Jehowy.
Gdy się przekonasz, że Biblia rzeczywiście jest Słowem Bożym, na pewno odniesiesz znacznie większy pożytek z jej lektury.
[Ramka i ilustracje na stronie 8]
Czym jest Królestwo Boże?
Jest to rząd ustanowiony w niebie przez prawdziwego Boga, Jehowę, Stwórcę nieba i ziemi (Jeremiasza 10:10, 12).
Jak wyjaśnia Biblia, na czele tego rządu Bóg postawił Jezusa Chrystusa (Objawienie 11:15). Już podczas swego pobytu na ziemi Jezus pokazał, że Bóg obdarzył go niezwykłą władzą, dzięki której panował nad żywiołami, potrafił leczyć wszelkie choroby, a nawet przywracać życie zmarłym (Mateusza 9:2-8; Marka 4:37-41; Jana 11:11-44). Natchnione proroctwo biblijne przepowiedziało, że Bóg da mu także „panowanie i dostojeństwo oraz królestwo, aby jemu służyły wszystkie ludy, grupy narodowościowe i języki” (Daniela 7:13, 14). Jezus Chrystus obecnie przebywa w niebie i stamtąd już sprawuje władzę, toteż podległy mu rząd jest nazywany Królestwem Niebios.
[Ilustracje na stronie 7]
Dobra nowina jest głoszona po całej ziemi",,https://www.jw.org/open?docid=1102004252&prefer=lang&wtlocale=P
"JAK SĄ WYKORZYSTYWANE TWOJE DATKI
Niesienie potrzebującym pomocy materialnej","1 LUTEGO 2021
 W 2020 roku odnotowano wiele klęsk żywiołowych. Wybuchła też globalna pandemia choroby COVID-19. Jakiej pomocy Świadkowie Jehowy udzielili poszkodowanym?
 W roku służbowym 2020
 a Komitet Koordynatorów Ciała Kierowniczego zatwierdził przekazanie na akcje niesienia pomocy 28 milionów dolarów (prawie 105 milionów złotych). Objęto nimi poszkodowanych w ponad 200 zdarzeniach — w tym na skutek pandemii COVID-19, licznych cyklonów tropikalnych, powodzi w Afryce, niedoborów żywności w Wenezueli i suszy w Zimbabwe. Dzięki ofiarowanym środkom można było zakupić żywność, wodę, odzież, zapewnić schronienie i opiekę medyczną, a także nabyć podstawowe materiały potrzebne do sprzątania, remontów i odbudowy. Zobaczmy kilka przykładów takich akcji pomocy.
 COVID-19. Na całym świecie pandemia wywarła wpływ na stan fizyczny, emocjonalny i ekonomiczny naszych współwyznawców. W celu niesienia im pomocy na świecie powołano ponad 800 Komitetów Pomocy Doraźnej (KPD). Sprawdzały one, jakie są potrzeby naszych braci, i niezwłocznie przygotowywały sprawozdania, które pomagały Komitetowi Koordynatorów decydować, w jaki sposób zaspokajać te potrzeby.
 W ciągu roku KPD pomogły zaopatrzyć wielu braci w żywność, wodę, artykuły higieniczne i podstawowe lekarstwa. W niektórych miejscach KPD współpracowały też z miejscowymi starszymi, żeby pomagać braciom w uzyskaniu pomocy rządowej.
 Nasze akcje pomocy są dostrzegane przez osoby postronne. Na przykład Field Simwinga, komisarz okręgu Nakonde w Zambii, powiedział naszym braciom: „Jesteśmy waszymi dłużnikami, bo w odpowiednim czasie dostarczyliście niezbędną pomoc poszkodowanym rodzinom”.
 Niedobory żywności w Angoli. W Angoli pandemia COVID-19 ograniczyła dostępność żywności i doprowadziła do znacznego wzrostu cen. Wielu naszych braci i sióstr miało coraz większe problemy z zakupem jedzenia.
Paczki żywnościowe przesyłane z Brazylii do Angoli
 Biuro Oddziału w Brazylii poproszono o pomoc w przesłaniu paczek żywnościowych naszym braciom w Angoli. Żeby jak najlepiej wykorzystać przeznaczone na to środki, starannie zaplanowano kwestie zakupu i transportu. Artykuły żywnościowe zakupiono hurtem. Dzięki temu zawartość każdej paczki i jej przesyłka kosztowały średnio zaledwie 22 dolary (około 80 złotych). W paczce znalazło się prawie 20 kilogramów produktów, takich jak ryż, fasola i olej. Do tej pory wysłano 33 544 paczki o łącznej wadze 654 ton. Na miejscu dodano do nich lokalne produkty, dzięki czemu z tej pomocy skorzystało ponad 50 000 osób!
 Co nasi bracia sądzą o tym wsparciu? Alexandre, który mieszka w odległej części Angoli, mówi: „Dla mnie to dowód miłości Jehowy i pokazuje mi, że nie jestem sam. Jestem cenny dla organizacji Jehowy!”. Mariza, samotna matka, wyraziła się tak: „Jehowa usłyszał mój krzyk o pomoc. Dziękuję Jemu i Jego organizacji!”.
Bracia w Angoli wdzięczni za otrzymaną pomoc
 Pomoc dla ofiar suszy w Zimbabwe. W roku służbowym 2020 Zimbabwe nawiedziła dotkliwa susza, przez co miliony ludzi stanęły na krawędzi śmierci głodowej. Jedzenia brakowało też tysiącom Świadków Jehowy w tym kraju.
 Utworzono pięć KPD z zadaniem dostarczania naszym braciom żywności. W pakowaniu i załadunku pomagały setki głosicieli, a inni użyczyli swoich samochodów
 b. W roku służbowym 2020 na pomoc dla przeszło 22 700 osób przeznaczono 691 561 dolarów (2 586 438 złotych)!
Bracia w Zimbabwe otrzymują pomoc żywnościową (przed pandemią)
 Gdzieniegdzie braciom skończyło się jedzenie, jeszcze zanim dotarła do nich pomoc. Ale gdy ją dostali, zaczęli wysławiać Jehowę. Niektórzy zaczęli nawet śpiewać pieśni Królestwa.
 W pewnej okolicy dwie nasze siostry będące wdowami poszły na spotkanie, na którym pewna organizacja pozarządowa omawiała kwestię oferowanej przez siebie pomocy żywnościowej. Spotkanie jednak przerodziło się w wiec polityczny, więc siostry podjęły decyzję, że nie zgodzą się na warunki, które trzeba spełnić, żeby skorzystać z pomocy. Gdy odchodziły, tłum ludzi z nich drwił i wykrzykiwał, żeby nie wracały i nie prosiły ich o jedzenie. Ale nasi bracia dotarli do tej okolicy i dostarczyli siostrom żywność zaledwie dwa tygodnie później — znacznie wcześniej, niż zrobiła to ta organizacja!
„Jehowa nigdy nie zawiódł swoich sług” (Prisca)
 Akcja niesienia pomocy w Zimbabwe umożliwiła też danie pięknego świadectwa. Nasza siostra Prisca mieszka w małej wiosce. Mimo że susza bardzo dała się jej we znaki, Prisca poświęcała każdą środę i piątek na służbę kaznodziejską i to nawet w porze orki. Jej sąsiedzi się z niej śmiali, mówiąc: „Ty sobie głosisz, a twoja rodzina umrze z głodu”. Prisca odpowiadała im: „Jehowa nigdy nie zawiedzie swoich sług”. Wkrótce potem dostała pomoc żywnościową od naszej organizacji. Na niektórych sąsiadach wywarło to takie wrażenie, że powiedzieli Prisce: „Bóg nigdy cię nie zawiódł, więc chcemy się dowiedzieć o Nim czegoś więcej”. Obecnie siedem osób słucha programu zebrań zborowych transmitowanych w radiu.
 Ponieważ zbliża się koniec, będziemy świadkami kolejnych klęsk żywiołowych (Mateusza 24:3, 7). Jesteśmy bardzo wdzięczni za wasze szczodre datki składane różnymi sposobami za pośrednictwem serwisu donate.jw.org. Dzięki nim możemy szybko i skutecznie zapewniać niezbędną pomoc.
a Rok służbowy 2020 trwał od września 2019 do sierpnia 2020 roku.
b Z powodu ograniczeń związanych z pandemią COVID-19 nasi bracia musieli uzyskać specjalne pozwolenia na dostarczanie żywności. Wprowadzili też odpowiednie środki ostrożności, żeby zminimalizować ryzyko zarażenia się wirusem.",,https://www.jw.org/open?docid=502500206&prefer=lang&wtlocale=P
" ARTYKUŁ DO STUDIUM NR 17
Jehowa pomoże ci radzić sobie z nieoczekiwanymi wyzwaniami","„Prawego spotyka wiele ciężkich przeżyć, ale Jehowa ratuje go z nich wszystkich” (PS. 34:19).
PIEŚŃ 44 Modlitwa udręczonego
W SKRÓCIE
 a
1. O czym jesteśmy przekonani?
 JAKO słudzy Jehowy jesteśmy przekonani, że On nas kocha i chce, żebyśmy prowadzili najlepsze możliwe życie (Rzym. 8:35-39). Wiemy też, że stosowanie się do zasad biblijnych zawsze wychodzi nam na dobre (Izaj. 48:17, 18). Ale co wtedy, gdy stajemy przed wyzwaniami, których się nie spodziewaliśmy?
2. Jakie trudności możemy przeżywać i jakie pytania mogą nam się w związku z tym nasuwać?
2 Wszyscy słudzy Jehowy przeżywają jakieś trudności. Na przykład mogliśmy zawieść się na kimś z rodziny. Możemy zmagać się z poważnymi problemami zdrowotnymi, które ograniczają nasz udział w służbie. Być może doświadczyliśmy przykrych skutków klęski żywiołowej. Albo jesteśmy prześladowani za nasze wierzenia. Gdy przechodzimy takie próby, możemy się zastanawiać: „Dlaczego mnie to spotyka? Czy zrobiłem coś nie tak? Czy to znaczy, że Jehowa mi nie błogosławi?”. Czy kiedykolwiek miałeś takie odczucia? Jeśli tak, to się nie zniechęcaj. Podobnie czuje się wielu lojalnych sług Jehowy (Ps. 22:1, 2; Hab. 1:2, 3).
3. Czego uczymy się z Psalmu 34:19?
3 Odczytaj Psalm 34:19. Zwróćmy uwagę na dwie ważne myśli w tym psalmie: 1) Prawe osoby napotykają problemy. 2) Jehowa nas z nich ratuje. Jak to robi? Między
 innymi pomaga nam realistycznie patrzeć na życie w tym świecie. Chociaż obiecuje, że w służbie dla Niego zaznamy radości, to nie gwarantuje, że nie będziemy mieli żadnych problemów (Izaj. 66:14). Zachęca nas, żebyśmy skupiali się na przyszłości, kiedy już zawsze będziemy cieszyć się takim życiem, jakiego On dla nas chciał (2 Kor. 4:16-18). Ale zanim to nastąpi, każdego dnia pomaga nam wiernie Mu służyć (Lam. 3:22-24).
4. Co omówimy w tym artykule?
4 Omówmy teraz, czego możemy się nauczyć od niektórych wiernych sług Jehowy — tych żyjących w czasach biblijnych oraz tych żyjących obecnie. Jak zobaczymy, każdego z nas mogą spotkać nieoczekiwane wyzwania. Jeśli jednak polegamy na Jehowie, On zawsze będzie nas wspierał (Ps. 55:22). W trakcie omawiania tych przykładów zadawaj sobie pytania: „Jak bym zareagował w podobnej sytuacji? Jak te przykłady wzmacniają moje zaufanie do Jehowy? Co mogę zastosować w swoim życiu?”.
W CZASACH BIBLIJNYCH
Przez 20 lat Jehowa błogosławił Jakubowi podczas jego ciężkiej pracy dla nieuczciwego wujka, Labana (zobacz akapit 5)
5. Z jakimi wyzwaniami Jakub spotkał się przez Labana? (Zobacz ilustrację na stronie tytułowej).
5 Już w czasach biblijnych słudzy Jehowy spotykali się z niespodziewanymi wyzwaniami. Rozważmy przykład Jakuba. Ojciec polecił mu, żeby poszukał sobie żony wśród córek Labana — jego krewnego, który wierzył w Jehowę. Zapewnił, że Jehowa hojnie go za to pobłogosławi (Rodz. 28:1-4). Jakub zrobił to, co należało. Opuścił ziemię Kanaan i udał się do domu Labana, który miał dwie córki — Leę i Rachelę. Zakochał się w młodszej, Racheli, i zgodził się za nią pracować siedem lat (Rodz. 29:18). Ale sprawy nie potoczyły się tak, jak się spodziewał. Laban wmanewrował go w małżeństwo ze starszą córką, Leą. Pozwolił Jakubowi poślubić Rachelę tydzień później, ale pod warunkiem, że będzie on dla niego pracował przez kolejnych siedem lat (Rodz. 29:25-27). Laban był też nieuczciwy w interesach, jakie prowadził z Jakubem. W sumie wyzyskiwał go jakieś 20 lat! (Rodz. 31:41, 42).
6. Przed jakimi jeszcze wyzwaniami stanął Jakub?
6 Jakub stanął też przed innymi wyzwaniami. Miał dużą rodzinę, a jego synowie nie zawsze żyli ze sobą w zgodzie. Sprzedali nawet do niewoli swojego własnego brata, Józefa. Dwóch synów Jakuba, Symeon i Lewi, ściągnęło hańbę na rodzinę i imię Jehowy. Poza tym jego ukochana żona, Rachela, zmarła w trakcie drugiego porodu. A on, ze względu na klęskę głodu, w podeszłym wieku musiał przenieść się do Egiptu (Rodz. 34:30; 35:16-19; 37:28; 45:9-11, 28).
7. Jak Jehowa pokazywał Jakubowi, że darzy go uznaniem?
7 W tych wszystkich trudnych sytuacjach Jakub nigdy nie stracił wiary w Jehowę ani w Jego obietnice. A Jehowa pokazywał mu, że darzy go uznaniem. Na przykład mimo nieuczciwości Labana błogosławił Jakubowi pod względem materialnym. Pomyślmy też, jak bardzo Jakub musiał być Mu wdzięczny, kiedy znowu spotkał się z Józefem, którego od dawna uważał za zmarłego! Jakub z powodzeniem przetrwał wszystkie próby dzięki bliskiej więzi z Jehową (Rodz. 30:43;
 32:9, 10; 46:28-30). Jeśli my też o nią dbamy, poradzimy sobie z każdym nieoczekiwanym wyzwaniem.
8. Czego pragnął król Dawid?
8 Król Dawid nie mógł zrobić w służbie dla Jehowy wszystkiego, czego pragnął. Na przykład bardzo chciał zbudować dla Niego świątynię. Powiedział o tym prorokowi Natanowi. W odpowiedzi usłyszał od niego: „Rób wszystko, co nakazuje ci serce, bo prawdziwy Bóg jest z tobą” (1 Kron. 17:1, 2). Możemy sobie wyobrazić, jak zachęcające musiały być dla Dawida te słowa. Być może od razu zaczął układać plany związane z tym ogromnym przedsięwzięciem.
9. Jak Dawid zareagował na rozczarowującą wiadomość?
9 Ale wkrótce prorok wrócił z rozczarowującą wiadomością. Jeszcze „tej nocy” Jehowa powiedział Natanowi, że to nie Dawid zbuduje świątynię. Miał to zrobić jeden z jego synów (1 Kron. 17:3, 4, 11, 12). Jak Dawid zareagował na tę wiadomość? Dostosował się do sytuacji. Skupił się na gromadzeniu funduszy i materiałów, których do budowy miał użyć jego syn Salomon (1 Kron. 29:1-5).
10. Jak Jehowa pobłogosławił Dawidowi?
10 Zaraz po tym, jak Jehowa przekazał Dawidowi, że to nie on zbuduje świątynię, zawarł z nim przymierze. Obiecał mu, że jeden z jego potomków będzie panował na zawsze (2 Sam. 7:16). Pomyślmy, jak szczęśliwy będzie Dawid, kiedy w trakcie Tysiącletniego Panowania dowie się, że Królem jest Jezus — jeden z jego potomków! Ta relacja przypomina nam o czymś ważnym: Nawet jeśli nie jesteśmy w stanie robić dla Jehowy wszystkiego, czego byśmy chcieli, On może pobłogosławić nam w sposób, którego nigdy byśmy się nie spodziewali.
11. Jak Jehowa błogosławił chrześcijanom w I wieku, mimo że Królestwo Boże nie przyszło wtedy, gdy się spodziewali? (Dzieje 6:7).
11 Z nieoczekiwanymi wyzwaniami spotykali się też chrześcijanie w I wieku. Na przykład bardzo pragnęli, żeby przyszło Królestwo Boże, ale nie wiedzieli, kiedy się to stanie (Dzieje 1:6, 7). Co więc robili? Byli pilnie zajęci głoszeniem. Dobra nowina docierała do coraz większej liczby osób, co stanowiło wyraźny dowód, że Jehowa błogosławi ich wysiłkom (odczytaj Dzieje 6:7).
12. Co zrobili pierwsi chrześcijanie, kiedy nastała klęska głodu?
12 W I wieku „na całym świecie” nastała wielka klęska głodu (Dzieje 11:28). Nie ominęła też chrześcijan. Wyobraź sobie, jak to na nich wpłynęło! Mężczyźni będący głowami rodzin z pewnością martwili się, jak zadbają o potrzeby domowników. A co z młodymi, którzy planowali poszerzyć zakres służby? Może zastanawiali się, czy nie odłożyć tych planów w czasie. Bez względu na swoje warunki ci chrześcijanie dostosowali się do sytuacji. Wykorzystywali każdą okazję do głoszenia i z radością dzielili się ze współwyznawcami z Judei tym, co posiadali (Dzieje 11:29, 30).
13. Jakich błogosławieństw zaznali chrześcijanie w trakcie klęski głodu?
13 Jakich błogosławieństw zaznali chrześcijanie w trakcie klęski głodu? Ci, którzy otrzymali dary materialne, bezpośrednio odczuli na sobie wsparcie Jehowy (Mat. 6:31-33). Z pewnością zacieśniły
 się ich relacje z niosącymi im pomoc braćmi i siostrami. A ci, którzy coś ofiarowali albo w inny sposób brali udział w akcji niesienia pomocy, doświadczyli szczęścia wynikającego z dawania (Dzieje 20:35). Jehowa błogosławił wszystkim, którzy dostosowywali się do zmieniających się okoliczności.
14. Czego doświadczyli Barnabas i apostoł Paweł i jaki był tego rezultat? (Dzieje 14:21, 22).
14 Chrześcijanie w I wieku często byli prześladowani, czasem w najmniej spodziewanym momencie. Zastanówmy się nad tym, co spotkało Barnabasa i apostoła Pawła, kiedy głosili w okolicy Listry. Na początku ludzie chętnie ich słuchali. Ale później przeciwnicy „podburzyli tłumy” i niektórzy z wcześniejszych słuchaczy Pawła ukamienowali go i zostawili, myśląc, że umarł (Dzieje 14:19). Mimo to Barnabas i Paweł kontynuowali głoszenie w innym miejscu. Z jakim rezultatem? „Pozyskali wielu uczniów”, a swoimi słowami i przykładem wzmocnili współwyznawców (odczytaj Dzieje 14:21, 22). Ponieważ nie poddali się w obliczu prześladowań, wielu odniosło z tego korzyści. Jeśli my również nie poddajemy się w służbie dla Jehowy, zaznamy błogosławieństw.
W NASZYCH CZASACH
15. Czego uczysz się z przykładu brata Alexandra Macmillana?
15 Przed rokiem 1914 słudzy Jehowy mieli duże oczekiwania. Rozważmy przykład brata Alexandra Macmillana. Podobnie jak wielu innych w tym czasie, brat Macmillan uważał, że wkrótce otrzyma nagrodę niebiańską. W przemówieniu, które wygłosił we wrześniu 1914 roku, powiedział: „Najprawdopodobniej jest to mój ostatni wykład publiczny”. Oczywiście wcale tak nie było. Brat Macmillan napisał później: „Niektórzy z nas chyba się nieco pośpieszyli, spodziewając się pójść od razu do nieba”. Dodał też: „Powinniśmy w dalszym ciągu pełnić służbę dla Pana”. Brat Macmillan tak właśnie postępował. Gorliwie pełnił służbę. Miał wspaniałą możliwość zachęcać wielu braci więzionych za neutralność. Wytrwale chodził na zebrania nawet w podeszłym wieku. Jakie korzyści odniósł z tego, że czekając na swoją nagrodę, dobrze wykorzystywał czas? Krótko przed śmiercią w roku 1966 napisał: „Wiara moja jest dziś tak samo silna, jak zawsze była”. Jakie piękne nastawienie! Wszyscy możemy je naśladować — zwłaszcza jeśli nasze próby trwają dłużej, niż się spodziewaliśmy (Hebr. 13:7).
16. Przed jakim nieoczekiwanym wyzwaniem stanęli brat Herbert Jennings i jego żona? (Jakuba 4:14).
16 Wielu sług Jehowy zmaga się z nieoczekiwanymi problemami zdrowotnymi. W swoim życiorysie brat Herbert Jennings
 b napisał, jak wiele radości sprawiała jemu i jego żonie służba misjonarska w Ghanie. Jednak z czasem zdiagnozowano u niego poważne zaburzenie nastroju. Nawiązując do słów z Listu Jakuba 4:14, brat Jennings nazwał ten rozwój wypadków ‛jutrem, którego się nie spodziewali’ (odczytaj). Napisał: „Zmuszeni stawić czoła rzeczywistości, postanowiliśmy opuścić Ghanę oraz wielu naszych bliskich przyjaciół i (...) wróciliśmy do Kanady [na
 leczenie]”. Mimo wyzwania, przed jakim stanęli brat Jennings i jego żona, Jehowa pomógł im dalej wiernie Mu służyć.
17. Jaką korzyść z przykładu brata Jenningsa odnieśli jego współwyznawcy?
17 Szczere wypowiedzi brata Jenningsa z jego życiorysu miały na innych wielki wpływ. Pewna siostra napisała: „Nigdy żaden artykuł nie poruszył mnie tak jak ten. (...) Gdy przeczytałam, że brat Jennings musiał przerwać służbę, by zatroszczyć się o swoje zdrowie, mogłam spojrzeć na własną sytuację w bardziej zrównoważony sposób”. Podobne spostrzeżenia miał pewien brat: „Przez 10 lat usługiwałem jako starszy w zborze, ale z powodu choroby psychicznej musiałem zrezygnować z przywileju. Czułem się do tego stopnia nic niewart, że nawet lektura życiorysów (...) była dla mnie zbyt przygnębiająca. Ale wytrwałość brata Jenningsa podniosła mnie na duchu”. Przypomina nam to, że kiedy spotykają nas nieoczekiwane problemy, możemy być dla drugich pokrzepieniem. Nawet gdy życie nie układa się nam tak, jak byśmy chcieli, swoją wiarą i wytrwałością możemy zachęcać innych (1 Piotra 5:9).
Kiedy polegamy na Jehowie, nieoczekiwane wyzwania mogą w gruncie rzeczy nas do Niego zbliżyć (zobacz akapit 18)
18. Czego się uczysz od pewnej wdowy z Nigerii? (Zobacz zdjęcia poglądowe).
18 Wielu sług Jehowy odczuło skutki tragedii takich jak pandemia COVID-19. Na przykład pewnej wdowie z Nigerii kończyły się środki do życia. Któregoś ranka jej córka zapytała, co zjedzą po ugotowaniu ostatniej miski ryżu. Siostra odpowiedziała, że nie mają już więcej pieniędzy ani jedzenia, ale powinny naśladować wdowę z Sarepty — ugotować ostatni posiłek i w pełni zaufać Jehowie (1 Król. 17:8-16). Zanim jeszcze zaczęły
 się zastanawiać, co zjedzą na obiad, otrzymały od współwyznawców paczkę z artykułami pierwszej potrzeby. Zawierała ona jedzenie na ponad dwa tygodnie. Siostra powiedziała, że nie zdawała sobie sprawy, jak uważnie Jehowa słuchał tego, co mówiła swojej córce. Kiedy polegamy na Jehowie, nieoczekiwane wyzwania w gruncie rzeczy mogą nas do Niego przybliżyć (1 Piotra 5:6, 7).
19. Jakich prześladowań doświadczył Aleksiej Jerszow?
19 W ostatnich latach wielu naszych braci i sióstr doświadczyło prześladowań, których się nie spodziewali. Pomyślmy o bracie Aleksieju Jerszowie, który mieszka w Rosji. Został ochrzczony w roku 1994. W tym okresie słudzy Jehowy cieszyli się tam pewną miarą wolności. Ale w kolejnych latach sytuacja w Rosji się zmieniła. W roku 2020 dom brata Jerszowa został przeszukany, a wiele jego rzeczy skonfiskowano. Kilka miesięcy później postawiono mu zarzuty. Co gorsza, ich podstawą były nagrania wideo dostarczone przez człowieka, który przez ponad rok udawał, że chce studiować Biblię. Jakie to podłe!
20. Jak brat Jerszow umacniał swoją więź z Jehową?
20 Czy z trudnych przeżyć brata Jerszowa wyniknęło coś dobrego? Tak. Umocniła się jego więź z Jehową. Mówi: „Razem z żoną częściej się modlimy. Rozumiem, że bez pomocy Jehowy bym sobie nie poradził”. Dodaje: „Bardzo pomaga mi studium osobiste. Rozmyślam o przykładzie wiernych sług Jehowy z przeszłości. Wiele relacji biblijnych pokazuje, jak ważne jest zachowywanie spokoju i poleganie na Jehowie”.
21. Czego nauczyliśmy się z tego artykułu?
21 Czego nauczyliśmy się z tego artykułu? Życie w tym świecie jest nieprzewidywalne. Mimo to Jehowa zawsze wspiera swoich sług, którzy na Nim polegają. Jak mówi myśl przewodnia tego artykułu, „prawego spotyka wiele ciężkich przeżyć, ale Jehowa ratuje go z nich wszystkich” (Ps. 34:19). Starajmy się koncentrować nie na trudnościach, ale na sile pochodzącej od Jehowy. Będziemy wtedy mogli powtórzyć za apostołem Pawłem: „Do wszystkiego mam siłę dzięki Temu, który mnie umacnia” (Filip. 4:13).
JAK BYŚ ODPOWIEDZIAŁ?
Jakiego realistycznego spojrzenia na życie w tym świecie uczy nas Jehowa?
Jak Jehowa wspierał swoich wiernych sług w czasach biblijnych?
Jak Jehowa wspiera swoich sług obecnie?
PIEŚŃ 38 Bóg cię umocni
a Chociaż życie w tym świecie może wiązać się z nieoczekiwanymi wyzwaniami, to możemy być pewni, że Jehowa będzie wspierał swoich wiernych sług. W jaki sposób robił to w przeszłości? I jak robi to obecnie? Rozważymy kilka przykładów biblijnych oraz współczesnych, które wzmocnią nasze przekonanie, że jeśli polegamy na Jehowie, On będzie nas wspierać.
b Zobacz Strażnicę z 1 grudnia 2000 roku, strony 24-28.",,https://www.jw.org/open?docid=2023364&prefer=lang&wtlocale=P
Spokój w czasie paniki,"Brat Jean-Yves Mudaheranwa i jego żona Vasthie znaleźli się na pierwszej linii frontu walki z pandemią koronawirusa w Montrealu (Kanada). On jest lekarzem na oddziale intensywnej terapii w szpitalu, a ona pielęgniarką w szpitalu zakaźnym przyjmującym pacjentów z COVID-19. W tym czasie wielkiego napięcia emocjonalnego odczuwanego przez wielu ludzi Jehowa udziela im sił i zgodnie ze swoją obietnicą pomaga im zachowywać „dobry nastrój serca” (Izajasza 65:14).
„Wielu moich kolegów po fachu sprawia wrażenie naprawdę przestraszonych. Pierwszy raz widzę ich w takim stanie” — mówi brat Mudaheranwa. „Bardzo pomocne jest studium osobiste” — wyznaje siostra Mudaheranwa. „Rozmyślamy nad znakiem dni ostatnich i przypominamy sobie, że Jehowa jest z nami i nas nie opuści. Bardzo ważna jest też dla nas modlitwa. Modlę się zawsze przed pracą, na początku dnia, i odczuwam wtedy spokój”.
Małżeństwo Mudaheranwa bierze udział w zebraniu zborowym
„Pochodzę z Rwandy, gdzie przeżyłem ludobójstwo” — wyjaśnia brat Mudaheranwa. „W Kanadzie nigdy nie było takiej sytuacji, więc czasem łatwo jest zapomnieć, że żyjemy w dniach ostatnich. Muszę przyznać, że w umyśle zdarzało mi się odkładać dzień Jehowy na później. Pandemia umocniła moje przekonanie, że faktycznie żyjemy w dniach ostatnich. Umocniła też moją wiarę w Biblię i proroctwa biblijne”.
Odczucia brata i siostry Mudaheranwa podzielają też słudzy Jehowy na całym świecie, którzy zachowują spokój wewnętrzny w tych kryzysowych czasach (Izajasza 48:18).","6 KWIETNIA 2020
KANADA",https://www.jw.org/open?docid=702020202&prefer=lang&wtlocale=P
Tłumacze w Indiach pokonują przeszkody podczas pandemii,"Pandemia choroby COVID-19 spowodowała nietypowe utrudnienia w działalności 11 Biur Tłumaczeń w Indiach, w których nasze publikacje są tłumaczone na 36 języków. Dzięki pomocy Jehowy zespoły tłumaczy pokonują te przeszkody i nie przerywają pracy.
Tłumaczenie to w dużej mierze praca zespołowa. Ale z powodu rozprzestrzeniania się koronawirusa w Indiach wprowadzono surowe restrykcje dotyczące przemieszczania się i tłumacze nie mogli się spotykać w miejscu pracy. W dodatku niemożliwe stało się organizowanie w Biurach Tłumaczeń nagrań audio i wideo.
W Biurach Tłumaczeń normalną pracę zespołową zastąpiono spotkaniami w trybie wideokonferencji, a nagrania zaczęły się odbywać zdalnie. Te metody jeszcze bardziej poszerzyły wachlarz możliwości dostępnych tłumaczom, ponieważ teraz pomocy mogą im udzielać bracia i siostry z innych krajów, na przykład Bangladeszu i Stanów Zjednoczonych.
Bracia wpadli też na kreatywne pomysły produkowania nagrań w języku migowym przy zachowaniu zasad dystansu społecznego. Niektórzy tłumacze przekształcili swoje sypialnie w studia nagrań i zaczęli wykorzystywać zastępcze materiały — kartony zastąpiły statywy do kamer, a telefony komórkowe specjalistyczne kamery.
Sekret polega jednak nie tylko na wprowadzaniu praktycznych innowacji. Tłumacze w Biurach Tłumaczeń przede wszystkim ufają w to, że Jehowa pomaga im zachowywać pozytywne nastawienie do produktywnej pracy w tym okresie. Oto niektóre wypowiedzi tłumaczy.
Brat Jose Francis z Kalkuty powiedział: „W trudnej sytuacji ludzie mogą widzieć przed sobą mur, ale Jehowa widzi, jak go ominąć”.
Siostra Bindu Rani Chandan z Bangaluru powiedziała: „Świadomość, że Jehowa posługuje się mną w tym trudnym okresie, daje mi ogromną radość mimo trudności”.
Siostra Rubina Patel z Wadodary tak wyraziła swoje uczucia: „Nic nie może powstrzymać Jehowy i Jego organizacji — nawet koronawirus”.
Jesteśmy dumni z naszych braci i sióstr, którzy niestrudzenie się wysilają przy tłumaczeniu. Jesteśmy pewni, że udaje im się to dzięki potężnemu duchowi Jehowy. Ten sam duch przyczyni się też do spełnienia się proroctwa Jezusa: „Ta dobra nowina o Królestwie będzie głoszona na całym świecie na świadectwo wszystkim narodom” (Mateusza 24:14).","18 CZERWCA 2020
INDIE",https://www.jw.org/open?docid=702020275&prefer=lang&wtlocale=P
Niesienie duchowej pomocy więźniom mimo lockdownu,"Gdy z powodu pandemii COVID-19 zakłady karne w Stanach Zjednoczonych zostały zamknięte dla osób z zewnątrz, setki Świadków Jehowy musiało przestać odwiedzać osadzonych, żeby dostarczać im publikacje biblijne i studiować z nimi Biblię. W ten sposób przerwana została duchowa linia niesienia pomocy tysiącom więźniów. Ale nasi bracia przestawili się na metody, które są zgodne z zasadami bezpieczeństwa COVID-19, i kontynuują służbę kaznodziejską w więzieniach.
„Martwiliśmy się o tych wszystkich, którzy wyczekiwali naszych odwiedzin i korzystali z pokarmu duchowego” — mówi brat Dan Houghton, który pomaga w koordynowaniu służby kaznodziejskiej na terenie podległym amerykańskiemu Biuru Oddziału. „Obecnie związane z tym potrzeby są większe niż kiedykolwiek”.
Na przykład brat Micah Seierstad zwrócił się do kierownictwa zakładu karnego w Vacaville (stan Kalifornia) z prośbą o zgodę na przesyłanie do niego materiałów wideo z JW Broadcasting. Ku jego zdziwieniu administracja poprosiła go, żeby przesyłał materiały do wyświetlania w wewnętrznym kanale telewizyjnym obsługującym wszystkie 33 zakłady karne w stanie Kalifornia. Dzięki temu program kongresu „Zawsze się radujcie!” w roku 2020 był wyświetlany w 28-minutowych fragmentach trzy razy dziennie. Dostęp do niego miało 130 000 osadzonych.
Brat Seierstad przyznaje: „To niesamowite widzieć rękę Jehowy w działaniu. Jeśli On chce, żeby coś zostało zrobione, to nic Go nie powstrzyma!”.
Nasi bracia dowiedzieli się, że administracja zakładu karnego w hrabstwie Sarasota (stan Floryda) zamierza udostępnić osadzonym lekturę pomocną w radzeniu sobie z większym stresem związanym z lockdownem. Dlatego bracia zaproponowali Biblie i różne oparte na niej publikacje w językach angielskim i hiszpańskim. Administracja przyjęła naszą pomoc. Bracia zadbali też o to, żeby można było prowadzić studia biblijne za pośrednictwem wideokonferencji. Jeden więzień tak napisał do swojego nauczyciela, który w ten sposób prowadzi z nim studium Biblii: „Wyczekuję twoich wizyt. Zachęcają mnie do czytania Biblii. Dzięki temu przyszłość nie rysuje mi się wyłącznie w czarnych barwach”.
Funkcjonariusze z więzienia w hrabstwie Sarasota odbierają 70 Biblii po angielsku i hiszpańsku oraz 30 publikacji biblijnych z domu brata Manolo Rodrigueza, który pomaga przy załadunku
Cieszymy się, że ani pandemia, ani mury więzienne nie mogą powstrzymać naszego kochającego Ojca, Jehowy, przed zaspokajaniem potrzeb duchowych osób zainteresowanych (Psalm 139:7-10).","25 GRUDNIA 2020
STANY ZJEDNOCZONE",https://www.jw.org/open?docid=702020494&prefer=lang&wtlocale=P
Świadkowie Jehowy wydali Ewangelię według Mateusza w zimbabweńskim języku migowym,"Dnia 24 stycznia 2021 roku ogłoszono wydanie Biblii — Ewangelii według Mateusza w zimbabweńskim języku migowym. Informację o tym przekazał brat Taurai Mazarura z Komitetu Oddziału w Zimbabwe podczas nagranego wcześniej specjalnego programu.
401 głosicieli ze zborów tego języka przyjęło tę wiadomość z wielką radością. Nie mogą się już doczekać, kiedy będą mogli posługiwać się Ewangelią według Mateusza podczas studium osobistego oraz służby kaznodziejskiej.
Zespół tłumaczy na zimbabweński język migowy podczas nagrania
Trwająca pandemia przysporzyła zespołowi tłumaczy na zimbabweński język migowy dodatkowych kłopotów. Zazwyczaj tłumacze starają się „zanurzyć” w języku, na który przekładają, żeby być na bieżąco ze współczesnym słownictwem. Jednak obostrzenia związane z zapobieganiem rozprzestrzenianiu się choroby COVID-19 uniemożliwiły bezpośrednie kontakty z głuchymi. Tłumacze pokonali tę przeszkodę dzięki regularnemu komunikowaniu się z nimi za pośrednictwem narzędzi do wideokonferencji. Pomogło im to przygotować tłumaczenie, które jest łatwo zrozumiałe dla zróżnicowanej społeczności głuchych w Zimbabwe.
Brat John Hunguka z Komitetu Oddziału w Zimbabwe powiedział: „Wydanie Ewangelii według Mateusza to pierwszy etap tłumaczenia przez Świadków Jehowy całej Biblii na zimbabweński język migowy. Oceniamy, że ukończenie tego projektu zajmie nam około 10 lat”.
Przedsięwzięcie to jest odzwierciedleniem miłości Jehowy do wszystkich ludzi. Jesteśmy Mu wdzięczni za to, że On błogosławi naszym staraniom, żeby głosić „wiecznotrwałą dobrą nowinę (...) każdemu narodowi, plemieniu, językowi i ludowi” (Objawienie 14:6).","26 STYCZNIA 2021
ZIMBABWE",https://www.jw.org/open?docid=702021024&prefer=lang&wtlocale=P
"JAK SĄ WYKORZYSTYWANE TWOJE DATKI
Kongres w radiu i telewizji","1 SIERPNIA 2021
 Kongres regionalny w 2020 roku był historyczny — po raz pierwszy jego program został nagrany i udostępniony w internecie, przez co można go było nazwać kongresem ogólnoświatowym! Jednak w Malawi i Mozambiku większość naszych braci i sióstr skorzystała z tego programu bez pośrednictwa internetu. Dzięki czemu było to możliwe?
 W drodze wyjątku Komitety Koordynatorów i Nauczania Ciała Kierowniczego zatwierdziły decyzję o transmitowaniu w tych dwóch krajach programu kongresu w telewizji i radiu. Dlaczego było to konieczne? W Malawi opłaty za korzystanie z internetu należą do najwyższych na świecie, przez co z sieci korzysta niewielu Świadków. William Chumbi z malawijskiego Komitetu Oddziału wyjaśnia: „Radio i telewizja były jedynym sposobem przekazania braciom i siostrom tego pokarmu duchowego”. Luka Sibeko, który również usługuje w Komitecie Oddziału w Malawi, dodaje: „Gdybyśmy nie mogli nadawać programu kongresu za pośrednictwem telewizji i radia, to mogliby go odebrać tylko nieliczni bracia na naszym terenie”. Podobnie jest w Mozambiku — niewielu braci stać na odpowiednie urządzenia elektroniczne, a także na internet.
Przygotowania
 W trakcie pandemii COVID-19 niektóre kanały telewizyjne i radiowe już nadawały program naszych zebrań zborowych
 a. Bracia skontaktowali się z ich kierownictwem i poprosili o dodatkowy czas antenowy na potrzeby kongresu.
 W Malawi bracia napotkali pewne wyzwanie. Zazwyczaj stacje limitują czas przydzielany klientom do jednej godziny. Wynika to z obawy, że odbiorcy nie będą w stanie skupić się na dłuższych audycjach. Ale bracia wyjaśnili, że nasza działalność jest bardzo korzystna z punktu widzenia potrzeb społecznych. Nawet w trakcie lockdownu umożliwiamy ludziom dostęp do pokrzepiających informacji z Biblii, dzięki którym mogą oni być dobrymi obywatelami i prowadzić szczęśliwe życie rodzinne. Słysząc to, stacje przychyliły się do prośby braci o dodatkowy czas antenowy.
 W Malawi program kongresu był emitowany na jednym ogólnokrajowym kanale telewizyjnym i przez jedną ogólnokrajową rozgłośnię radiową, które obejmują swoim zasięgiem miliony ludzi. W Mozambiku kongres transmitował jeden kanał telewizyjny i 85 stacji radiowych.
 W obu tych krajach opłaty związane z transmisją telewizyjną wyniosły 28 227 dolarów (około 109 000 złotych), a z transmisją radiową prawie 20 000 dolarów (około 77 000 złotych). Koszty zakupu czasu antenowego w radiu wahały się od 15 dolarów (około 57 złotych) w małej rozgłośni do 2777 dolarów (około 11 000 złotych) w stacji ogólnokrajowej.
 Nasi bracia dołożyli starań, żeby jak najlepiej wykorzystać podarowane środki. Na przykład w Malawi udało im się wynegocjować rabaty, w jednym wypadku nawet 30-procentowy. Dzięki temu koszty obniżono o 1711 dolarów (około 6600 złotych). W Mozambiku niektóre stacje były gotowe obniżyć dla nas swoje stawki, bo mamy reputację rzetelnych i punktualnych klientów.
Wyrazy wdzięczności
 Nasi współwyznawcy są bardzo wdzięczni za możliwość obejrzenia lub wysłuchania programu kongresu. Patrick, starszy zboru w Malawi, mówi: „Dziękujemy braciom z Ciała Kierowniczego za wszystko, co dla nas robią w czasie pandemii”. Isaac z Malawi mówi: „Nie mamy innych urządzeń, więc jesteśmy bardzo wdzięczni za to, że organizacja Jehowy postarała się, żebyśmy mogli słuchać kongresu przez radio. Dzięki temu skorzystała z niego cała moja rodzina. To dla nas dowód, że Jehowa kocha swoich sług”.
 Dla pewnego głosiciela w Mozambiku kongres w 2020 roku był pierwszym w życiu. Opowiada on: „Możliwość oglądania kongresu w telewizji przypomniała mi, że Jehowa jest Bogiem Wszechmocnym. Pandemia nie powstrzymała Go przed przygotowaniem dla nas pokarmu duchowego i podaniem mi go w moim pokoju. Widziałem dowody miłości wśród ludu Jehowy. Jestem przekonany, że to religia prawdziwa”.
 Starszy zboru o imieniu Wyson mówi: „Chciałem wyrazić swoją wdzięczność za to, jak wierny niewolnik troszczy się o nas podczas pandemii. Postanowienie o transmisji kongresu w radiu i telewizji umożliwiło odbiór programu wielu mieszkańcom biedniejszej części świata, którzy są w trudnej sytuacji finansowej”.
 W 2021 roku Komitety Koordynatorów i Nauczania ponownie postanowiły zrobić wyjątek i umożliwić w wybranych miejscach skorzystanie z kongresu za pośrednictwem telewizji i radia. Jak są pokrywane związane z tym koszty? Ze środków pochodzących z datków na ogólnoświatową działalność Świadków Jehowy, składanych różnymi sposobami, również za pośrednictwem serwisu donate.jw.org. Dziękujemy za waszą szczodrość.
a Już wcześniej w 2020 roku ze względu na pandemię Komitet Koordynatorów zatwierdził decyzję o transmitowaniu w wybranych miejscach zebrań zborowych za pośrednictwem telewizji i radia. Skorzystały z tego osoby, które nie mogą odbierać programu zebrań w swoim zborze ani za pośrednictwem serwisu JW Stream, bo mieszkają w rejonach, gdzie dostęp do internetu lub telefonii komórkowej jest ograniczony lub drogi. Postanowienie to nie jest jednak przewidziane dla osób, które mają możliwość korzystać z zebrań w swoim zborze.",,https://www.jw.org/open?docid=502500212&prefer=lang&wtlocale=P
Wywiad z lekarzem z Włoch,"Brat Gullà z żoną i córeczką
Brat Giandomenico Gullà pracuje jako lekarz na szpitalnym oddziale ratunkowym w szpitalu w Erba niedaleko Como (Włochy). Na własnej skórze szczególnie mocno odczuł on skutki pandemii choroby COVID-19. Mimo to jego wiara daje mu wewnętrzny spokój, dzięki czemu łatwiej mu nieść pocieszenie innym (2 Koryntian 1:4). Wyraźnie to widać z wydarzeń, o których niedawno opowiedział w wywiadzie udzielonym Sekcji Informacji Publicznej we włoskim Biurze Oddziału.
Poniżej zamieszczamy skrócony zapis wywiadu z bratem Gullà. Pewne fragmenty zostały też poddane redakcji dla większej jasności.
Z jakimi sytuacjami się stykasz w trakcie tej pandemii?
Giandomenico Gullà: W szpitalu, w którym pracuję, wszystko stało się tak nagle; to było jak tsunami. Cały szpital został gruntownie przeorganizowany, żeby utworzyć oddziały przeznaczone wyłącznie dla pacjentów z COVID-19. W tej smutnej sytuacji pacjenci są odizolowani i nie mogą utrzymywać fizycznego kontaktu z najbliższą rodziną, krewnymi i przyjaciółmi. Dlatego to ja przekazuję rodzinom informacje przez telefon. Pewnego razu w środku nocy musiałem powiadomić syna o tym, że jego matka umiera. Wykorzystałem swój telefon komórkowy do połączenia wideo. Dzięki temu syn mógł po raz ostatni zobaczyć matkę, mimo że była ona już w śpiączce. To była przejmująca chwila.
Jakie pocieszenie daje ci wiedza z Biblii?
GG: Zrozumiałem, że w odróżnieniu od niektórych moich kolegów, których często widzę zagubionych i załamanych, osobiste studium Biblii naprawdę pozwala mi zachowywać równowagę. Teraz bardziej niż kiedykolwiek wcześniej rozumiem, że Jehowa przygotowywał nas na te trudne czasy. Świadomość, że ta pandemia jest kolejnym dowodem spełniania się proroctw biblijnych, pomaga mi zachowywać właściwą perspektywę. To wszystko bardzo umocniło moją wiarę.
Jak pocieszenie od Jehowy pomaga ci pocieszać innych?
GG: Bardzo mocno czuję oddziaływanie Jego ducha, co pomaga mi w życiu rodzinnym i zawodowym. Mogę też wspierać braci, którzy przeżywają teraz trudne chwile.
Czy możesz powiedzieć, jak Jehowa pomaga ci pocieszać swoich bliskich?
GG: Chociaż muszę pracować w szpitalu dłużej, razem z rodziną staramy się trzymać dobrych zwyczajów duchowych. Przekonałem się, że dodaje to sił mojej żonie. Czujemy się bardziej zjednoczeni. Rodzinne wielbienie pomaga mi też pokrzepiać naszą córeczkę Ginevrę, która ma niecałe trzy latka. Ona też czuje, że coś się zmieniło, i daje wyraz swoim obawom, mówiąc na przykład: „Nie chcę, żeby tatuś szedł do pracy, bo tam jest koronawirus” albo „Boję się, że tatuś nie wróci”. Żeby ją uspokoić, odtwarzamy sobie piosenki, po których na jej buzię od razu wraca uśmiech.
Czy możesz podać jakieś przykłady, jak pocieszałeś swoich współpracowników?
GG: Kolega pracujący na tym samym oddziale ostatnio zaczął studiować Biblię. Poznałem go kilka lat temu w szpitalu, w którym wtedy pracowałem, i już tam rozmawialiśmy o Biblii. Zaczął studiować tuż przed wybuchem pandemii i postanowił kontynuować studium. Obecnie studiujemy przy pomocy aplikacji do wideokonferencji, czasem nawet dwa razy w tygodniu. Bardzo się wzruszyłem, gdy mi się zwierzył: „Studium Biblii pomaga mi uporządkować swoje życie. Odczuwam spokój. Poznaję odpowiedzi na wiele pytań dotyczących naszego istnienia i obecnej sytuacji. Wiara, którą buduję, daje mi stabilność i nadzieję na przyszłość”.
Siostra Daniela Sgreva zaraziła się wirusem powodującym COVID-19. Pomocy udzielał jej brat Gullà i siostra wróciła już do zdrowia
Jak udaje ci się pocieszać braci i siostry ze zboru?
GG: Niestety, siostra z mojego zboru [siostra Daniela Sgreva] zaraziła się wirusem powodującym COVID-19 i musiała trafić do szpitala. Skontaktowałem się z dwoma braćmi, którzy są właścicielami karetki, i domówiliśmy szczegóły transportu. Bracia przejechali ponad 50 kilometrów, żeby ją zabrać. Była tak szczęśliwa, kiedy ich zobaczyła! Gdy w tej nagłej sytuacji znalazła się na szpitalnym oddziale ratunkowym, wyszliśmy po nią, a nasz widok bardzo ją pokrzepił. Przywitałem się z nią, a ona znalazła się w otoczeniu personelu medycznego, który w całości składał się z jej duchowych braci! Miłość i wsparcie wszystkich braci bardzo dodało jej sił. Z wdzięcznością powiedziała: „Wiedziałam, że Jehowa nas rozumie, ale to, co dla mnie zrobił, przerosło moje wyobrażenia!”.
Każdego dnia coraz bardziej polegam na Jehowie i sile od Niego. Gdy jeżdżę samochodem do i z pracy, słucham naszych piosenek, które podładowują moje duchowe i emocjonalne akumulatory. Dziękuję Jehowie za Jego pomoc i słucham piosenki Jehowa zawsze jest z nami, powtarzając sobie: ‛Jehowa zawsze ze mną jest. Jehowa wciąż trzyma moją dłoń. Bezcenną pomoc śle’.","26 MAJA 2020
WŁOCHY",https://www.jw.org/open?docid=702020259&prefer=lang&wtlocale=P
Służba dla Jehowy w trudnych czasach w Wenezueli," W ostatnich latach Wenezuela zmaga się z bezprecedensowymi problemami ekonomicznymi i kryzysem społecznym. Edgar, który jest Świadkiem Jehowy, mówi: „W zaledwie kilka lat warunki życia tak bardzo się pogorszyły, że mieliśmy wrażenie, jakbyśmy przeprowadzili się do innego kraju!”.
 Co pomogło Edgarowi odnaleźć się w nowej sytuacji? Opowiada: „Moja żona Carmen i ja myśleliśmy o misjonarzach, którzy przeprowadzają się do ubogich krajów i uczą się funkcjonować w bardzo skromnych warunkach. To nas pobudziło do uproszczenia życia i poszukania nowych rozwiązań — jak choćby uprawy żywności na nasze potrzeby”.
Carmen i Edgar
 Ale Edgar i Carmen zrobili coś jeszcze. Postanowili, że będą pokrzepiać braci i siostry, także tych przygnębionych (1 Tesaloniczan 5:11). Edgar mówi: „Nie tylko ich pocieszaliśmy, ale staraliśmy się ich zachęcić, żeby sami też mogli zaznać radości z pomagania innym” (Dzieje 20:35).
Wysiłki w służbie przynoszą dobre rezultaty
 Kiedy zaczęła się pandemia COVID-19, Argenis postanowił głosić krewnym. Niektórzy z nich zgodzili się studiować Biblię przez telefon.
Argenis
 Ponadto Argenis chciał, żeby jego bliscy, którzy nie mają dostępu do internetu, mogli skorzystać z programu kongresu regionalnego w 2020 roku. Pewien mieszkający w pobliskim miasteczku brat dostarczył im nagrany program. Krewni Argenisa pożyczyli duży telewizor i głośniki. Argenis zadzwonił do nich przed programem, żeby się pomodlić. Dzięki jego wysiłkom program obejrzało 4 jego krewnych oraz 15 innych osób.
Pobudzani przez wiarę i miłość
 Jairo i Johana, którzy są małżeństwem, jako jedyni w zborze mają samochód i chętnie z niego korzystają, żeby pomagać innym. Jednym z wyzwań jest to, że w Wenezueli brakuje paliwa. Jairo mówi: „Spędzaliśmy długie godziny, czasami całe noce, stojąc w kolejkach na stacji”.
Johana i Jairo
 Jairo uważa, że warto się zdobywać na takie wysiłki. Opowiada: „Kiedy dostarczamy braciom niezbędne rzeczy, bardzo się cieszymy, widząc ich wdzięczność, ale nie wobec nas, tylko wobec Jehowy, który zaspokaja wszystkie potrzeby swoich sług” (2 Koryntian 9:11, 14).
Każdy może pomóc
 28-letnia siostra o imieniu Norianni myślała, że inni będą uważać ją za zbyt młodą, żeby mogła być dla nich prawdziwą pomocą. Ale potem przeczytała 1 Tymoteusza 4:12: „Niech nikt nigdy nie patrzy z góry na twój młody wiek. Stań się jednak dla wiernych wzorem”.
Norianni
 Ten werset pobudził Norianni do okazywania zainteresowania osobom starszym w jej zborze — do wspierania ich w świadczeniu listownym i nawet do zapraszania ich na kursy biblijne, które prowadziła. Poza tym dzwoniła do nich i wysyłała zachęcające SMS-y. Norianni mówi: „Jehowa pokazał mi, że mogę naprawdę dużo zdziałać”.
 Nasi bracia i siostry w Wenezueli w tych trudnych czasach zmagają się z wieloma wyzwaniami. Mimo to wciąż gorliwie pełnią służbę i są dla siebie nawzajem „źródłem wielkiego pocieszenia” (Kolosan 4:11; 2 Tymoteusza 4:2).",,https://www.jw.org/open?docid=500200117&prefer=lang&wtlocale=P
Kampania głoszenia o Królestwie w roku 2020: Głosiciele na całym świecie odczuwają korzyści z udziału w „niezapomnianym wydarzeniu”,"Nasza służba kaznodziejska w listopadzie 2020 roku zapisze się jako wyjątkowe wydarzenie w historii Świadków Jehowy. Zabójcza pandemia sprawiła, że większość z nas nie może swobodnie wychodzić z domów. Zwykłe metody głoszenia trzeba było tymczasowo zawiesić. Ale mimo to sługom Jehowy udało się przeprowadzić ogólnoświatową kampanię głoszenia o Królestwie Bożym. Na całym świecie miliony osób dokładały starań, żeby udostępniać Strażnicę nr 2 z 2020 roku przedsiębiorcom, urzędnikom, nauczycielom, znajomym, krewnym i innym ludziom. Ta kampania przyniosła duchowe korzyści wszystkim, którzy chcieli nas wysłuchać. Ale dała też radość i duchowe orzeźwienie wszystkim jej uczestnikom.
Poniżej przekazujemy kilka przeżyć i wypowiedzi naszych braci i sióstr z różnych stron świata:
AUSTRALAZJA
Siostra Lucinda Furkin
Osiemnastoletnia Lucinda Furkin, świeżo ochrzczona siostra z Australii, napisała: „Chociaż w trakcie kampanii zmagałam się z poważnymi problemami ze zdrowiem, czułam, że Jehowa mnie pociesza, trzyma mnie za rękę i dodaje mi sił potrzebnych do wytrwania”.
Pewien ojciec z Nowej Zelandii opisał, jak kampania pomogła jego rodzinie: „Mamy cztery córki w wieku 7, 9, 11 i 13 lat. Potraktowaliśmy tę ogólnoświatową kampanię jako osobiste zadanie od naszego kochającego Ojca, Jehowy, dzięki czemu mogliśmy się trzymać codziennego zwyczaju brania udziału w służbie”.
BOTSWANA
Kagiso i Lydia Marumo, którzy usługują w obwodzie, przesłali elektroniczne egzemplarze czasopisma krewnym niebędącym Świadkami Jehowy. Otrzymali od nich kilka podziękowań. Pewna krewna Kagiso, która jest lekarką, powiedziała, że czasopismo trafiło do niej w najlepszym momencie. Wyjaśniła, że niektórzy jej pacjenci mają pytania dotyczące spraw duchowych oraz że jej własne dzieci zainteresowały się okultyzmem. Małżeństwo skontaktowało się z nią i jeszcze tego samego wieczora zaczęło się studium Biblii. Obecnie studiują razem Biblię dwa razy w tygodniu.
Brat Kagiso Marumo i jego żona Lydia
KANADA
Siostra Soroya Thompson
Soroya Thompson, pionierka z prowincji Ontario, napisała: „Kampania pozwoliła mi na nowo skupić się na tym, co najważniejsze, oraz na tym, ile jeszcze jest do zrobienia. Przypomniała mi też o miłości Jehowy i była dowodem, że On naprawdę nie chce, żeby ktokolwiek stracił życie. Dzięki takiemu nastawieniu i perspektywie podczas kampanii wysilałam się jeszcze bardziej”.
Pewna siostra z prowincji Kolumbia Brytyjska powiedziała: „W tak trudnym okresie postanowiłam zostać pionierką pomocniczą, żeby zwalczać negatywne myśli. Kampania sprawiła, że poczułam się lepiej, i wywarła też dobry wpływ na moją rodzinę”.
Biuro Oddziału w Kanadzie przekazało, że kampania zbliżyła do siebie rodziny. Oprócz tego młode osoby poczuły się potrzebne, bo pisały własne proste listy lub pomagały bliskim w adresowaniu kopert, naklejaniu znaczków i wyszukiwaniu adresów.
FINLANDIA
Brat i siostra Tuomisto, którzy usługują w obwodzie, powiedzieli: „Tu, na północy, listopad to najciemniejszy okres w roku. Dlatego bracia i siostry, a zwłaszcza pionierzy, byli wdzięczni za kampanię, która rozświetliła mrok”.
Brat Timo Tuomisto i jego żona Eeva
Po przesłaniu czasopisma znajomemu pewne małżeństwo dostało od niego list z podziękowaniami, w którym napisał między innymi: „Dzisiaj [czytałem biblijny List] Jakuba. Napisano w nim, że wiara bez uczynków jest martwa. Świadkowie Jehowy zawsze rozmawiali z ludźmi twarzą w twarz, wyjaśniając im Biblię i nauczając jej. To, co robią, umacnia wiarę”.
GRECJA
Biuro Oddziału w Grecji zauważyło: „Dla wielu osób ta pandemia i związane z nią ograniczenia i lockdowny są męczące. Kampania była dokładnie tym, czego potrzebowali dla orzeźwienia. Wielu nazywało ją ‚duchową oazą!’ ”.
Siostra Suzie Kontargiri
Siostra Suzie Kontargiri postanowiła zostać pionierką pomocniczą, chociaż ma słabe zdrowie, a jej mąż nie podziela jej przekonań. Powiedziała: „W czasie kampanii wszystkie moje negatywne myśli wyparowały. Budzę się rano radosna, robię niezbędne rzeczy w domu i dla męża, po czym zaczynam służbę. Mój mąż tak się przyzwyczaił do widoku, jak z radością współpracuję z siostrami, że często pyta: ‚A ty dzisiaj nie głosisz?’ ”.
JAPONIA
Siostra Tamaki Hirota pisała listy do urzędników państwowych. Powiedziała: „To Jehowa zaczął głosić listownie. Napisał 66 listów do ludzi, które oni od wieków czytają, żeby się do Niego przybliżać. Jehowa wie, jak skuteczna jest to metoda. Ta kampania to niezapomniane wydarzenie”.
Siostra Tamaki Hirota
SRI LANKA
Siostry Meharaja Vijaya i Imayanathan Amutha nieświadomie napisały listy do tego samego adresata. Człowiek ten wyrzucił pierwszy list, nawet go nie otwierając. Ale gdy zobaczył drugi list, doszedł do wniosku, że musi chodzić o coś ważnego. Przeczytał czasopismo, zadzwonił do siostry, która napisała drugi list, i zgodził się na studium Biblii.
Od lewej: siostry Meharaja Vijaya i Imayanathan Amutha
Po otrzymaniu czasopisma pewna urzędniczka zadzwoniła do Biura Oddziału w Sri Lance. Przyznała, że chociaż jest chrześcijanką, to nigdy nie spotkała Świadków Jehowy. Pochwaliła treść czasopisma i zawartość naszego serwisu internetowego, po czym zapytała: „Jak ja mogę zostać Świadkiem Jehowy?”. Od razu umówiono u niej stosowną wizytę.
STANY ZJEDNOCZONE
Trzynastoletni głosiciel chodzi do szkoły, w której często są poruszane tematy polityczne. Tak opowiada, jak mu pomogła kampania w listopadzie: „Czułem się pewniej, bo mogłem wyjaśnić nauczycielom, dlaczego zachowuję neutralność. Dzięki temu moja wiara stała się znacznie silniejsza”.
Siostra Margit Haring
Podobne odczucia ma siostra Margit Haring, która napisała: „Udało mi się umocnić swoją odwagę i gorliwość. Na początku sama myśl o kontaktach z właścicielami firm i urzędnikami wywoływała we mnie obawy. Ale uczenie się tego, jak z łagodnością bronić swoich wierzeń, to dobry trening na przyszłość”.
Jeden starszy przyznał: „Szczególnie poruszyło mnie to, ile osób było pionierami mimo poważnych problemów zdrowotnych. Mogli się wcale nie wysilać. Ale woleli wziąć udział w kampanii. Ich radość i wdzięczność wobec Jehowy i współwyznawców często sprawiała, że wszyscy mieliśmy łzy w oczach”.
Z całego świata napływa wiele podobnych opowieści i spostrzeżeń — zbyt wiele, by móc je tutaj zamieścić. Docieranie do milionów ludzi z orędziem o Królestwie to była ogromna radość (Jana 15:11).","8 STYCZNIA 2021
WIADOMOŚCI ZE ŚWIATA",https://www.jw.org/open?docid=702021014&prefer=lang&wtlocale=P
W trakcie pandemii głosiciele na całym świecie wykorzystują różne metody rozgłaszania dobrej nowiny,"Pandemia choroby COVID-19 wpłynęła na życie milionów Świadków Jehowy. Stosują się oni do wytycznych władz, ale jednocześnie trzymają się teokratycznych zwyczajów. W krajach szczególnie dotkniętych pandemią nasi bracia i siostry wykorzystują różne pomysłowe sposoby, żeby kontynuować służbę kaznodziejską.
Brat z Pizy we Włoszech powiedział: „Nasza służba jest absolutnie fantastyczna! Ponieważ wielu ludzi nie wychodzi z domów, moja żona i ja przejrzeliśmy listę kontaktów w telefonach i umówiliśmy się na wideokonferencje. Mamy wiele studiów biblijnych i odwiedzin ponownych, udało nam się porozmawiać z nowymi osobami lub z takimi, z którymi kiedyś mieliśmy kontakt. Z pięknymi rezultatami spędziliśmy w służbie wiele godzin”.
W Korei Południowej sytuacja skłoniła głosicieli do częstszego korzystania z naszego serwisu internetowego jw.org i aplikacji JW Library. Na przykład jeden brat niespodziewanie dostał SMS-a od dawnego zainteresowanego, który trzy lata temu przerwał studium Biblii. Przyznał on, że obecny kryzys zdrowotny skłonił go do rozmyślania o znaku dni ostatnich. Brat wykorzystał funkcję „Wyślij link” w aplikacji JW Library, żeby mu przesłać ciekawe informacje. Brat wyjaśnia, że „poczuł się zachęcony, widząc, że dowody spełniania się proroctwa o dniach ostatnich u wielu ludzi rozbudziły świadomość potrzeb duchowych”.
Liczne sprawozdania docierające z Biur Oddziałów na całym świecie pokazują, że nasi bracia i siostry cenią służbę kaznodziejską. Wspaniale jest widzieć, jak „odznaczają się praktyczną mądrością” i nieprzerwanie dzielą się dobrą nowiną z innymi (Micheasza 6:9).","26 MARCA 2020
WIADOMOŚCI ZE ŚWIATA",https://www.jw.org/open?docid=702020185&prefer=lang&wtlocale=P
Przegląd najważniejszych wiadomości w roku służbowym 2020,"Rok służbowy 2020 przyniósł duchowej działalności Świadków Jehowy na całym świecie niespotykane wcześniej wyzwania. Ale równocześnie pokazały one, jak bardzo nasi bracia i siostry są zdecydowani zachowywać lojalność i jedność.
Największe wyzwanie było związane z pandemią COVID-19, która doprowadziła do globalnych trudności na skalę nienotowaną przez wcześniejsze pokolenia.
Świadkowie Jehowy błyskawicznie zareagowali na pandemię. Zaczęli wykorzystywać nowe sposoby, żeby razem oddawać cześć Bogu, zachęcać się nawzajem i głosić dobrą nowinę.
Poniżej przedstawiamy przegląd ‛dobrych wieści’ z tego wyjątkowego roku (Przysłów 15:30).
Wydania Biblii
W trakcie roku służbowego 2020 nasza organizacja wydała Pismo Święte w Przekładzie Nowego Świata (w całości lub jakiejś jego części) w 36 językach. Ze względu na ograniczenia związane z pandemią wydanie wielu tych wersji językowych w formacie elektronicznym ogłoszono podczas specjalnych zebrań online. Obecnie Przekład Nowego Świata jest dostępny w całości lub w części w 193 językach.
Sprawozdania Ciała Kierowniczego
Od 18 marca 2020 roku w serwisie internetowym jw.org i aplikacji JW Library ukazują się specjalne comiesięczne audycje dotyczące sytuacji związanej z pandemią, które prowadzą członkowie Ciała Kierowniczego.
W pierwszym sprawozdaniu brat Stephen Lett powiedział, że chociaż pandemia powoduje ogromny stres, to stanowi dobitny dowód, że „żyjemy pod koniec dni ostatnich — a nawet w końcowej fazie końca dni ostatnich”.
Mimo że żyjemy w okresie niepewności, brat Lett powiedział: „Słudzy Jehowy nie muszą wpadać w panikę”.
Każda audycja zawierała zachęcające relacje z różnych stron świata. Pokazują one, jak mądre jest trzymanie się wskazówek Ciała Kierowniczego. W wielu wypadkach różni urzędnicy chwalili naszych braci za natychmiastową i rozsądną reakcję po wybuchu pandemii.
Wyjątkowa Pamiątka
Od dziesięcioleci nowożytni słudzy Jehowy zgromadzają się, żeby obchodzić doroczną uroczystość Wieczerzy Pańskiej. Ale w tym roku w wielu krajach publiczne zgromadzenia były zabronione lub władze odradzały ich organizowanie. Dlatego poszczególne osoby i rodziny same zaopatrzyły się w emblematy i wysłuchały przemówienia na Pamiątce za pośrednictwem aplikacji do wideokonferencji.
W niektórych miejscach — na przykład na terenie 11 Biur Oddziałów w Afryce — niemożliwe było nawet zorganizowanie wideokonferencji. Biura te zadbały o to, żeby program Pamiątki został wyemitowany w telewizji i radiu. Dzięki temu mogło z niego skorzystać ponad 407 000 głosicieli i wielka liczba zainteresowanych.
Zebrania w telewizji i radiu
Ciało Kierownicze postanowiło zastosować pomysł z emisją Pamiątki w telewizji i radiu do transmisji cotygodniowych zebrań zborowych. Korzystają z nich głosiciele w wybranych Biurach Oddziałów w uboższych krajach. Do tej pory tym postanowieniem objęto łącznie 23 Biura Oddziałów w Afryce, Europie, Ameryce Północnej i Południowej.
Komitety Pomocy Doraźnej
Z powodu pandemii COVID-19 wielu naszych współwyznawców odczuwa brak niezbędnych rzeczy. Na całym świecie powołano ponad 400 Komitetów Pomocy Doraźnej, które pomagają głosicielom tam, gdzie nie można zdobyć artykułów pierwszej potrzeby. W roku służbowym 2020 Ciało Kierownicze przeznaczyło w związku z tym ponad 18 milionów dolarów (ponad 66 milionów złotych) na pomoc dla ponad 330 000 głosicieli.
Kongresy online
Po raz pierwszy w historii program kongresu regionalnego został udostępniony w formie nagrań. Członkowie Ciała Kierowniczego i pomocnicy Komitetów Ciała Kierowniczego wygłosili wszystkie przemówienia, które zostały nagrane. Nagrane przemówienia przetłumaczono na ponad 500 języków i zamieszczono w serwisie jw.org i aplikacji JW Library, dzięki czemu głosiciele i zainteresowani mogli obejrzeć program kongresu bezpiecznie w swoich domach.
Ciągłe prześladowania
Oprócz pandemii bracia i siostry w różnych krajach musieli się zmagać z coraz silniejszymi prześladowaniami.
W minionym roku w Rosji setki Świadków doświadczyło bezprawnych najść policji i aresztowań. Obecnie pozbawionych wolności jest 42 braci i sióstr w Rosji, a 2 na Krymie. Od wyroku Sądu Najwyższego w 2017 roku funkcjonariusze organów bezpieczeństwa wtargnęli do ponad 1000 domów naszych współwyznawców.
Najwięcej Świadków jest więzionych w Erytrei — obecnie są to 52 osoby. Są wśród nich Paulos Eyasu, Isaac Mogos i Negede Teklemariam, którzy za podyktowaną sumieniem odmowę służby wojskowej przebywają w miejscach odosobnienia od 17 września 1994 roku. 26 innych braci i sióstr jest więzionych od ponad 10 lat.
Nie przestajemy modlić się o to, żeby wszyscy nasi więzieni współwyznawcy mogli zachowywać odwagę. Wiemy, że wytrwale znosząc prześladowania, okazują się wierni (Objawienie 2:10).
Niezłomna wytrwałość
W minionym roku służbowym Świadkowie Jehowy na całym świecie dawali dowody swojej lojalności wobec Jehowy — angażowali się w alternatywne metody głoszenia, szukali nowych sposobów, żeby nawzajem się zachęcać, i posłusznie trzymali się wskazówek Ciała Kierowniczego oraz wytycznych władz świeckich.
Wszystkie ich działania dowodziły ich miłości do Stwórcy. To, co bracia i siostry zrobili do tej pory, pomoże im również znieść jeszcze większe próby, które czekają ich w przyszłości (Jakuba 1:2, 3).","31 SIERPNIA 2020
WIADOMOŚCI ZE ŚWIATA",https://www.jw.org/open?docid=702020352&prefer=lang&wtlocale=P
„Niech przyjdzie twoje królestwo” — ale kiedy?,"„Gdy to wszystko ujrzycie, wiedzcie, że jest on blisko, u drzwi” (MAT. 24:33).
JAK BYŚ ODPOWIEDZIAŁ?
Jak od roku 1914 warunki na świecie są spełnieniem proroctw biblijnych?
Jakie znaczenie ma to, że społeczeństwo ludzkie posuwa się od złego ku gorszemu?
Jakie uczucia budzi w tobie fakt, że koniec jest tak bliski?
1, 2. (a) Co może wpływać na postrzeganie przez nas rzeczywistości? (b) Czego możemy być pewni w związku z Królestwem Bożym?
BYĆ MOŻE słyszałeś, że szczegóły dotyczące tego samego wydarzenia naoczni świadkowie często zapamiętują odmiennie. Podobnie osoba, która była u lekarza, miewa trudności z dokładnym przypomnieniem sobie tego, co powiedział on po postawieniu diagnozy. Ktoś inny ma problem ze znalezieniem kluczy bądź okularów, choć znajdują się one pod ręką. Według uczonych wszystkie te sytuacje mogą być skutkiem pewnego rodzaju ślepoty — niedostrzegania czegoś lub zapominania o czymś z powodu zaabsorbowania innymi sprawami. Właśnie w taki sposób niekiedy działa nasz mózg.
2 Obecnie wielu ludzi doświadcza podobnego rodzaju ślepoty w związku z wydarzeniami na świecie. Nieraz przyznają oni, że od roku 1914 zaszły ogromne zmiany, ale nie dostrzegają, jakie ma to znaczenie. Jako osoby studiujące tę Księgę, wiemy, że w owym roku w pewnym sensie przyszło Królestwo Boże — że Jezus został ustanowiony Królem w niebie. Czy jednak było to całkowite spełnienie się słów: „Niech przyjdzie twoje królestwo. Niech się dzieje twoja wola, jak w niebie, tak i na ziemi”? (Mat. 6:10). Nie, obejmują one coś więcej. Wyraźnie dotyczą końca dzisiejszego niegodziwego systemu rzeczy. Dopiero
 wtedy, gdy ten koniec nastąpi, wola Boża będzie mogła dziać się na ziemi, tak jak się dzieje w niebie.
3. Jaką przewagę daje nam to, że analizujemy Słowo Boże?
3 Ponieważ regularnie analizujemy Słowo Boże, dostrzegamy, że właśnie teraz spełniają się proroctwa. Jakże różni nas to od ogółu ludzi! Są oni tak zaaferowani codziennymi sprawami i dążeniami, że przeoczają jednoznaczne dowody na to, iż Chrystus panuje od roku 1914 i niebawem wykona Boży wyrok. Zapytaj jednak samego siebie: „Jeżeli służę Bogu od dziesiątków lat, to czy jestem świadomy powagi czasów i przejęty sytuacją równie mocno, jak dawniej? A jeśli nawet stosunkowo niedawno zostałem Świadkiem Jehowy, to na czym się koncentruję?”. Jakakolwiek jest twoja odpowiedź, rozważ trzy istotne linie argumentacji upewniające nas, że Król wyznaczony przez Jehowę już wkrótce poczyni kolejne kroki, by w pełni działa się wola Boża na ziemi.
PRZYBYWAJĄ JEŹDŹCY
4, 5. (a) Co robi Jezus od roku 1914? (Zobacz ilustrację tytułową). (b) Co symbolizuje szarża każdego z trzech jeźdźców i jakie są jej skutki?
4 W roku 1914 Jezus Chrystus — przedstawiony jako jeździec na białym koniu — otrzymał niebiańską koronę. Od razu wyruszył, aby dopełnić zwycięstwa nad niegodziwym systemem Szatana (odczytaj Objawienie 6:1, 2). Na podstawie obrazowego proroctwa z 6 rozdziału Objawienia należało się spodziewać, że po objęciu władzy przez Królestwo Boże nastąpi drastyczne pogorszenie się warunków na świecie — miały się rozsrożyć wojny, braki żywności, zarazy i inne przyczyny śmierci. Ten rozwój wypadków ukazano jako szarżę trzech jeźdźców, którzy podążają tuż za Jezusem Chrystusem (Obj. 6:3-8).
5 Zgodnie z zapowiedzią ‛pokój został zabrany z ziemi’, i to pomimo ludzkich deklaracji dotyczących międzynarodowej współpracy i dyplomacji. Pierwsza wojna światowa może być postrzegana zaledwie jako preludium wielu niszczycielskich wojen, czego dowodzą późniejsze wydarzenia. Chociaż od roku 1914 dokonuje się nieustanny postęp w gospodarce i nauce, to braki żywności wciąż są zarzewiem konfliktów na świecie. Nikt też nie zaprzeczy, że wszelkiego rodzaju epidemie, klęski żywiołowe i inne ‛śmiertelne plagi’ rokrocznie zbierają żniwo w postaci milionów istnień ludzkich. Zakres, częstotliwość i intensywność tych zjawisk nie mają sobie równych w historii człowieka. Czy znaczenie tego wszystkiego bierzesz głęboko do serca?
Odkąd trwa szarża jeźdźców, warunki na świecie stale się pogarszają (zobacz akapity 4 i 5)
6. Kto zwrócił uwagę na spełniające się proroctwa biblijne i do jakiego działania było to motywacją?
6 Pierwsza wojna światowa oraz pandemia grypy zwana hiszpanką rozproszyły uwagę wielu ludzi. Jednak namaszczeni chrześcijanie od dawna z niecierpliwością oczekiwali roku 1914 jako końca Czasów Pogan, czyli „wyznaczonych czasów narodów” (Łuk. 21:24). Nie byli pewni, co dokładnie nastąpi. Ale żywili przekonanie, że rok ten będzie punktem zwrotnym w dziejach Bożego panowania. Gdy tylko dostrzegli, iż spełniają się proroctwa biblijne, zaczęli śmiało obwieszczać innym, że rząd Boży objął władzę. Ich wysiłki związane z głoszeniem o Królestwie wywołały ostre prześladowania. Wystąpienie represji w wielu krajach było samo w sobie dodatkowym spełnieniem się proroctw. W kolejnych dekadach przeciwnicy Królestwa starali się ‛dekretem gotować niedolę’. Uciekali się także do przemocy fizycznej wobec naszych braci, wtrącania ich do więzień, a nawet uśmiercania przez powieszenie, rozstrzelanie lub ścięcie (Ps. 94:20; Obj. 12:15).
7. Dlaczego większość ludzi nie dostrzega prawdziwego znaczenia wydarzeń na świecie?
7 Dlaczego wbrew licznym dowodom na to, że Królestwo Boże już panuje w niebie,
 większość ludzi odrzuca ten fakt i wszystko, co się z tym wiąże? Dlaczego nie są oni w stanie dostrzec analogii między sytuacją na świecie a konkretnymi proroctwami biblijnymi, którym lud Boży od dawna nadaje rozgłos? Czy przypadkiem nie jest tak, że gros ludzi koncentruje się wyłącznie na tym, co może zobaczyć literalnymi oczami? (2 Kor. 5:7). Czy nie stali się oni ślepi na dokonania Boga wskutek zaabsorbowania codziennymi sprawami? (Mat. 24:37-39). Czy niektórzy nie są zdezorientowani wrzawą propagandy Szatana? (2 Kor. 4:4). Żeby zobaczyć, co się dzieje w dziedzinie duchowej, potrzeba wiary i duchowej spostrzegawczości. Jakże możemy być szczęśliwi, że nie jesteśmy ślepi na to, co się naprawdę rozgrywa!
„OD ZŁEGO KU GORSZEMU”
8-10. (a) Jak spełnia się proroctwo z 2 Tymoteusza 3:1-5? (b) Dlaczego możemy powiedzieć, że społeczeństwo ludzkie posuwa się od złego ku gorszemu?
8 A oto drugi argument poświadczający, że Królestwo Boże już wkrótce roztoczy pełną kontrolę nad ziemią: Społeczeństwo ludzkie w swej niegodziwości posuwa się od złego ku gorszemu. Postawy zapowiedziane w Liście 2 do Tymoteusza 3:1-5 można było obserwować prawie przez całe minione stulecie. Mało tego, zjawiska te są coraz powszechniejsze, częstsze i uporczywsze. Czy nie dostrzegasz, że spełnianie się tego proroctwa jest z dnia na dzień wyraźniejsze? Rozważmy kilka przykładów, które dobrze to ilustrują (odczytaj 2 Tymoteusza 3:1, 13).
9 Pomyśl o kontraście między tym, co szokowało ludzi w latach czterdziestych lub pięćdziesiątych, a tym, na co w miejscu zatrudnienia, w rozrywce, sporcie i modzie ktoś natyka się dzisiaj. Rażąca przemoc i niemoralność stały się czymś powszednim. Ludzie prześcigają się w agresywności, sprośności i bezwzględności. Programy telewizyjne, które w latach pięćdziesiątych uchodziły za gorszące, teraz ocenia się jako stosowne dla rodzin. Wielu zauważa, że swój styl życia w społeczeństwie lansują homoseksualiści — ich głos bardzo się liczy w świecie rozrywki i mody. Jakże możemy być wdzięczni, że wiemy, jak na to wszystko zapatruje się Bóg! (Odczytaj Judy 14, 15).
 10 Chrześcijanin mógłby też porównać to, co pół wieku temu uważano za przejaw buntu młodych, z tym, co się dzieje obecnie. W tamtych czasach rodzice zwykli się martwić — i słusznie — o to, czy ich dzieci nie palą papierosów, czy nie piją alkoholu lub czy nie pozwalają sobie na zmysłowe tańce. Dzisiaj nagminnie słyszy się wiadomości, które wprost zatrważają: Piętnastoletni uczeń strzela do szkolnych kolegów — zabija dwóch i rani trzynastu. Grupa pijanych nastolatków brutalnie morduje dziewięcioletnią dziewczynkę i rani jej ojca oraz kuzyna. W pewnym azjatyckim kraju ponad połowę przestępstw popełnionych w ostatnim dziesięcioleciu przypisuje się właśnie młodym. Czy ktokolwiek może sensownie zaprzeczyć temu, że sytuacja na świecie bardzo się pogorszyła?
11. Dlaczego wielu ludzi nie zdaje sobie sprawy z tego, że sytuacja na świecie zmierza ku gorszemu?
11 Apostoł Piotr słusznie zauważył: „W dniach ostatnich przyjdą szydercy ze swym szyderstwem, postępujący według własnych pragnień i mówiący: ‚Gdzie jest ta jego obiecana obecność? Przecież od dnia, gdy nasi praojcowie zapadli w sen śmierci, wszystko trwa dokładnie tak, jak od początku stworzenia’” (2 Piotra 3:3, 4). Co mogłoby wyjaśniać taką postawę? Wydaje się, że im bardziej znane jest ludziom jakieś zjawisko, tym mniej są oni skłonni zwracać na nie uwagę. Powolne obniżanie się norm moralnych ogółu społeczeństwa może się wydawać mniej szokujące niż nagła, zaskakująca zmiana zachowania bliskiego znajomego. Ale taka postępująca demoralizacja jest bardzo niebezpieczna.
12, 13. (a) Dlaczego obecne realia nie muszą nas przytłaczać? (b) Świadomość czego pomoże nam radzić sobie z warunkami „trudnymi do zniesienia”?
12 Apostoł Paweł ostrzegł nas, że „w dniach ostatnich” warunki będą „trudne do zniesienia” (2 Tym. 3:1). Ale „trudne do zniesienia” nie znaczy niemożliwe do zniesienia. Nie musimy więc chować się przed światem. Z pomocą Jehowy, Jego ducha i zboru chrześcijańskiego potrafimy skutecznie przezwyciężać wszelkie rozczarowania lub obawy. Możemy pozostać lojalni! „Moc wykraczająca poza to, co normalne”, jest Boża, nie nasza (2 Kor. 4:7-10).
13 Co ciekawe, Paweł wprowadził proroctwo o dniach ostatnich słowami „to wiedz”. Zwrot ten gwarantuje, że to, o czym jest mowa dalej, z całą pewnością się spełni. Nie ma co do tego wątpliwości, że społeczeństwo oddalone od Boga będzie wciąż posuwać się od złego ku gorszemu, aż do ingerencji Jehowy. Historycy udokumentowali, że w niektórych społecznościach i narodach, zanim nastąpił ich upadek, doszło do drastycznej degradacji wartości moralnych. Jednak nigdy dotąd taka degradacja nie nastąpiła w skali całego świata, jak to widać dzisiaj. Wielu ludzi może lekceważyć następstwa zaistniałej sytuacji, ale wyjątkowy rozwój wypadków od roku 1914 powinien nas upewniać, że Królestwo Boże niebawem podejmie stanowcze działania.
TO POKOLENIE NIE PRZEMINIE
14-16. Jaki mamy trzeci powód, by wierzyć, że Królestwo Boże „przyjdzie” już wkrótce?
14 Istnieje jeszcze trzecia podstawa do zachowywania ufności. Na zbliżający się koniec wskazuje nowożytna historia ludu Bożego. Na przykład grono wiernych pomazańców aktywnie służyło Bogu, jeszcze zanim Królestwo Boże objęło władzę w niebie. Co zrobili ci chrześcijanie, gdy niektóre ich oczekiwania związane z rokiem 1914 się nie spełniły? Większość z nich dowiodła niezłomności w obliczu prób i prześladowań i nie przestała służyć Jehowie. W kolejnych latach prawie wszyscy — jeśli nie wszyscy — owi
 pomazańcy wiernie ukończyli swój ziemski bieg.
15 Jezus, podając szczegółowe proroctwo dotyczące zakończenia systemu rzeczy, powiedział: „To pokolenie na pewno nie przeminie, dopóki się to wszystko nie stanie” (odczytaj Mateusza 24:33-35). Rozumiemy, że „to pokolenie”, o którym mówił Jezus, obejmuje dwie grupy namaszczonych chrześcijan. Pierwsza z nich żyła w roku 1914 i bez trudu rozpoznała wtedy znak obecności Chrystusa. W skład tej grupy nie wchodzili ci, którzy po prostu żyli w roku 1914, ale ci, którzy w owym roku albo wcześniej zostali namaszczeni duchem jako synowie Boży (Rzym. 8:14-17).
16 Drugą grupę wchodzącą w skład „tego pokolenia” tworzą pomazańcy żyjący współcześnie z pierwszą grupą. Ale nie chodzi jedynie o zazębianie się okresów życia chrześcijan z obu tych grup, lecz raczej okresów ich namaszczenia — członkowie tej drugiej grupy zostali namaszczeni duchem świętym, gdy przynajmniej część członków pierwszej wciąż jeszcze przebywała na ziemi. Dlatego nie każdy z dzisiejszych pomazańców należy do „tego pokolenia”, o którym mówił Jezus. Członkowie drugiej grupy posunęli się już w latach. A przecież słowa Jezusa zapisane w Ewangelii według Mateusza 24:34 upewniają nas, że przynajmniej część „tego pokolenia na pewno nie przeminie”, aż ujrzy początek wielkiego ucisku. Powinno to wzmocnić w nas przekonanie, że już wkrótce Władca Królestwa Bożego przystąpi do zniszczenia niegodziwych i zaprowadzi sprawiedliwy nowy świat (2 Piotra 3:13).
CHRYSTUS NIEBAWEM DOPEŁNI SWEGO ZWYCIĘSTWA
17. Jaki wniosek wyciągamy z trzech linii argumentacji, które omówiliśmy?
17 Jaki wniosek możemy wyciągnąć z rozważenia tych trzech linii argumentacji? Jezus przestrzegł, że nie będziemy znać — i faktycznie nie znamy — dokładnego dnia i godziny (Mat. 24:36; 25:13). Ale tak jak wspomniał Paweł, możemy znać i znamy „porę” (odczytaj Rzymian 13:11). Żyjemy w tej porze — w dniach ostatnich. Jeśli skupimy całą uwagę na proroctwach biblijnych oraz na tym, co Jehowa Bóg i Jezus Chrystus teraz robią, na pewno nie przeoczymy niezbitych dowodów poświadczających, że w istocie żyjemy u schyłku tego systemu rzeczy.
18. Co czeka tych, którzy nie chcą uznać Królestwa Bożego?
18 Ci, którzy nie chcą uznać potężnej władzy powierzonej Jezusowi Chrystusowi, zwycięskiemu Jeźdźcowi na białym koniu, będą już niedługo zmuszeni przyznać się do błędu. Nie znajdą żadnej drogi ucieczki. Wielu wykrzyknie wtedy z przerażeniem: „Któż zdoła się ostać?” (Obj. 6:15-17). Odpowiedzi udziela kolejny rozdział Objawienia. W tym okresie Bożą przychylnością z całą pewnością będą się cieszyć pomazańcy, a także osoby mające nadzieję ziemską. Wkrótce potem „wielka rzesza” tych drugich owiec wyjdzie cało z wielkiego ucisku (Obj. 7:9, 13-15).
19. Czego wyczekujesz jako osoba, która dostrzega i uznaje ewidentne dowody na to, że niebawem skończą się dni ostatnie?
19 Jeśli w tych ekscytujących czasach świadomie skupiamy uwagę na coraz wyraźniej spełniających się proroctwach, to nie damy się rozproszyć wrzawą w świecie Szatana ani nie będziemy ślepi na prawdziwe znaczenie obecnych wydarzeń. Chrystus niebawem dopełni swego zwycięstwa nad bezbożną ludzkością, gdy w prawości poprowadzi ostateczną wojnę (Obj. 19:11, 19-21). Pomyśl o zapowiedzianej w Biblii wspaniałej przyszłości, której możemy się wtedy spodziewać! (Obj. 20:1-3, 6; 21:3, 4).",,https://www.jw.org/open?docid=2014047&prefer=lang&wtlocale=P
"„Dobra nowina w Internecie”
Serwis internetowy Świadków Jehowy ma już 25 lat","25 lat temu Świadkowie Jehowy założyli oficjalną stronę internetową — watchtower.org. W artykule z Naszej Służby Królestwa z listopada 1997 roku, zatytułowanym „Dobra nowina w Internecie”, wyjaśniono: „Towarzystwo zamieściło w Internecie rzetelne informacje na temat wierzeń i działalności Świadków Jehowy. (...) Nasza strona internetowa ma na celu udostępnianie informacji w wersji elektronicznej, a nie ogłaszanie nowych wydawnictw”.
Od tamtego momentu można było pobierać z tej strony niektóre traktaty, broszury i artykuły ze Strażnicy i Przebudźcie się! Strona watchtower.org zaczęła działać 15 stycznia 1997 roku. Potem, w roku 1999, uruchomiono jw-media.org. Znajdowały się tam dokładne bieżące informacje dla mediów dotyczące Świadków Jehowy, w tym wiadomości o ich sytuacji prawnej oraz działalności.
W roku 2005 utworzono stronę jw.org, która z czasem zaczęła służyć do pobierania publikacji i nagrań dźwiękowych.
W sierpniu 2012 roku wszystkie trzy strony internetowe połączono w jeden serwis — jw.org. Na temat tego nowego serwisu tak napisano w Naszej Służbie Królestwa z grudnia 2012 roku: „Około jednej trzeciej ludności świata korzysta z Internetu. Dla wielu ludzi, zwłaszcza młodych, stał się on głównym źródłem informacji. (...) [Dzięki naszemu serwisowi] dobra nowina może dotrzeć do takich miejsc na świecie, gdzie ludzie mają niewiele okazji, by usłyszeć orędzie o Królestwie”.
W serwisie jw.org pojawiło się więcej materiałów w formie pisanej, audio i wideo i stały się one dostępne w większej liczbie języków. Można było pobierać publikacje w 411 językach. Jakieś siedem lat później materiały na jw.org były już dostępne w bezprecedensowej liczbie 1000 języków, w tym w 100 językach migowych.
Serwis jw.org okazał się szczególnie cennym narzędziem, kiedy wybuchła pandemia COVID-19. Odkąd zawieszono zebrania z osobistym udziałem obecnych, a drukowanie i rozpowszechnianie publikacji stało się trudniejsze, na jw.org zauważono zwiększony ruch użytkowników. Najwyższą liczbę różnych odwiedzających — ponad 7 milionów — odnotowano 7 kwietnia 2020 roku, w dniu Pamiątki śmierci Jezusa. Właśnie w tym roku serwis odwiedziło ponad miliard użytkowników. Dla porównania w roku 2019 było ich 800 milionów. Od stycznia 2022 roku każdego dnia odnotowuje się średnio 3 miliony wejść.
Dokładne informacje zamieszczane w serwisie jw.org pomagają rozwiewać uprzedzenia w stosunku do Świadków Jehowy. Na przykład Tenesha Gordon mówi: „Podobało mi się, że tak łatwo można znaleźć informacje o Świadkach — o tym, kim są, w co wierzą i na czym opierają swoje wierzenia. Pomogło mi to odrzucić błędne poglądy na ich temat”.
Tenesha została ochrzczona w 2017 roku. Obecnie współpracuje z Betel na Jamajce.
Rzetelne informacje z serwisu jw.org zachęciły Teneshę do studiowania Biblii z pomocą Świadków Jehowy
Brat Clive Martin, który nadzoruje dział zajmujący się naszym serwisem, powiedział: „Wspaniale jest widzieć, jak Jehowa posługuje się serwisem jw.org. Dzięki temu możemy docierać z dobrą nowiną o Królestwie Bożym do mnóstwa ludzi o różnym pochodzeniu w każdym zakątku świata”.
Jesteśmy wdzięczni Jehowie za to narzędzie, które pomaga nam głosić dobrą nowinę, być na bieżąco z informacjami o naszej organizacji i zachowywać jedność ze współwyznawcami na całym świecie. Wszystko to przynosi chwałę naszemu Bogu (Psalm 145:1, 2).","17 SIERPNIA 2022
WIADOMOŚCI ZE ŚWIATA",https://www.jw.org/open?docid=702022209&prefer=lang&wtlocale=P
Pomoc dla pracowników medycznych zmagających się ze stresem," Bryn mieszka w Karolinie Północnej (USA) i jest członkiem miejscowego Komitetu Łączności ze Szpitalami, który współpracuje z pracownikami medycznymi niosącymi pomoc pacjentom będącym Świadkami Jehowy.
 Ze względu na pandemię COVID-19 w wielu szpitalach nie można odwiedzać chorych. Bryn zadzwonił do dyrektora miejscowego szpitala odpowiedzialnego za opiekę duszpasterską, żeby zapytać, jak mógłby wspierać pacjentów będących Świadkami Jehowy.
 Bryn został przełączony do wicedyrektora. Biorąc pod uwagę ograniczenia związane z odwiedzinami u pacjentów, zapytał, czy możliwe byłoby udostępnienie numeru jego telefonu wszystkim hospitalizowanym Świadkom, żeby mógł z nimi porozmawiać. Wicedyrektor wyraził na to zgodę.
 Następnie Bryn pomyślał o personelu szpitala. Powiedział wicedyrektorowi, że docenia ciężką pracę szpitala, i wyraził nadzieję, że pracownicy są zdrowi. Dodał, że czytał o tym, że wielu ludzi, a w szczególności pracowników medycznych, doświadcza z powodu pandemii ogromnego stresu.
 Wicedyrektor potwierdził, że wraz z nastaniem pandemii COVID-19 praca w szpitalu stała się ekstremalnie stresująca.
 Wtedy Bryn powiedział: „Na naszej stronie internetowej są informacje pomocne w radzeniu sobie ze stresem. Po wejściu na stronę www.jw.org i wpisaniu w polu ‚Szukaj’ hasła ‚stres’ wyświetlą się artykuły, które mogą się okazać pomocne dla państwa pracowników”.
 W trakcie rozmowy wicedyrektor od razu wszedł do naszego serwisu, wpisał w wyszukiwarce „stres” i rzucił okiem na wyświetlone artykuły. „Wow!” — zareagował. „Pokażę to dyrektorowi. To się przyda naszemu personelowi i innym osobom. Wydrukuję kilka egzemplarzy i je rozprowadzę”.
 Kilka tygodni później Bryn rozmawiał z dyrektorem, który potwierdził, że wydrukowano artykuły o stresie i o podobnej tematyce. Kopie dostały pielęgniarki i inni pracownicy szpitala.
 Bryn powiedział: „Dyrektor podziękował mi za naszą pracę i za świetnie napisane artykuły, które okazały się bardzo pomocne”.",,https://www.jw.org/open?docid=500200112&prefer=lang&wtlocale=P
"Pamiątka w 2020 roku — Afryka
Program Pamiątki w telewizji i radiu","Obchody Pamiątki śmierci Chrystusa w 2020 roku były wyjątkowe w historii ludu Jehowy. W różnych częściach Afryki program tej uroczystości po raz pierwszy był nadawany w telewizji i radiu w różnych językach.
Dzięki temu z Pamiątki mogło skorzystać ponad 407 000 głosicieli. Oprócz nich program obejrzało mnóstwo osób zainteresowanych. Chociaż ogólna liczba widzów nie jest znana, to nadawane audycje obejmowały swoim zasięgiem ponad 150 milionów osób.
Z powodu pandemii COVID-19 większość osób na Pamiątce korzystała z niej w trybie wideokonfrencji, ale sporo głosicieli w Afryce mieszka w rejonach, gdzie streamowanie i pobieranie plików wideo z internetu oraz za pośrednictwem telefonii komórkowej jest drogie. Dlatego Ciało Kierownicze zgodziło się, żeby wybrane Biura Oddziałów wynegocjowały z nadawcami rozsądne cenowo kontrakty dotyczące transmisji programu Pamiątki w lokalnych i krajowych kanałach telewizyjnych i radiowych.
Przed Pamiątką 11 Biur Oddziałów — Angola, Benin, Demokratyczna Republika Konga, Ghana, Kamerun, Malawi, Mozambik, Senegal, Wybrzeże Kości Słoniowej, Zambia i Zimbabwe — skontaktowały się z nadawcami i podpisały umowy na transmisję przemówienia na Pamiątce w ponad 36 miejscach na terenie 16 krajów.
Angola
Program Pamiątki zgodziło się transmitować łącznie sześć rozgłośni radiowych. Emitowano go w sześciu językach: ibinda, kimbundu, kongo, nyaneka, portugalskim i umbundu. Sygnał tych stacji dociera do najgęściej zaludnionych części kraju.
Demokratyczna Republika Konga
Kobieta studiująca Biblię planowała obejrzeć program Pamiątki sama, ponieważ jej rodzina była przeciwna Świadkom Jehowy. Ale gdy ta kobieta szykowała się do oglądania Pamiątki, jej ojciec krzyknął z dużego pokoju: „Zaczęło się!”. Poszła do tego pokoju i ze zdziwieniem zobaczyła, że cała jej rodzina zebrała się, żeby obejrzeć Pamiątkę w telewizji. Łącznie w tej rodzinie zrobiło to 10 jej krewnych.
W wiosce niedaleko miejscowości Luena pewien człowiek powiedział: „Nasi pastorzy nie zrobili nic. Za to wy dalej oddajecie cześć swojemu Bogu nawet podczas pandemii COVID-19. Przyłączymy się do was!”.
Ghana
Ogólnokrajowa stacja telewizyjna zgodziła się wyświetlić program Pamiątki w języku twi. Wyemitowała nawet reklamę z zaproszeniem do jego oglądania. Oprócz Pamiątki stacja ta wyświetliła filmy Dlaczego Jezus umarł? i Dlaczego Bóg dopuszcza cierpienia?, a także wideoklipy Przyszły nowy świat i Tuż, tuż przed nami.
Senegal
Jedna siostra powiedziała: „Telewizja i radio mówiły o Jehowie. To niesamowite! Jesteśmy tacy szczęśliwi. Tak właśnie działa nasz Bóg, Jehowa!”.
Inna siostra opowiada: „Gdy usłyszałam, że w telewizji będzie transmisja przemówienia na Pamiątce, powiedziałam: ‚To jest okazja, żeby przeprowadzić kampanię zapraszania, którą uniemożliwiła pandemia COVID-19’. Szybko skontaktowałam się z osobami, z którymi studiuję Biblię, które odwiedzam, i ze wszystkimi znajomymi, którzy nie są Świadkami, żeby im powiedzieć o transmisji. Przemówienie obejrzało dziewięcioro moich zainteresowanych z rodzinami. Moja kuzynka, która oglądała program w mieście Ziguinchor, zapytała, czy mogłybyśmy o nim jeszcze porozmawiać, na co się z radością zgodziłam”.
To wyjątkowe zdarzenie stanowi kolejny dowód, że dla Jehowy „wszystko jest możliwe” (Mateusza 19:26).","16 KWIETNIA 2020
WIADOMOŚCI ZE ŚWIATA",https://www.jw.org/open?docid=702020217&prefer=lang&wtlocale=P
Proroctwa biblijne sięgające od dwudziestego wieku do starożytnego Babilonu,"Proroctwa biblijne sięgające od dwudziestego wieku do starożytnego Babilonu
W CZASACH starożytnych proroctwa biblijne spełniały się z niezwykłą dokładnością. Czy jednak wiedziałeś, że Pismo Święte zawiera również przepowiednie dotyczące naszego XX wieku?
W biblijnej Księdze Daniela znajdujemy prorocze wizje unaoczniające powstanie i upadek wielkich potęg światowych, począwszy od starożytnego Babilonu, a skończywszy na obecnym pokoleniu. Na przykład w VI wieku p.n.e. Daniel oglądał we śnie cztery symboliczne bestie. Według opisu samego proroka były to:
(1) Lew, który z początku miał orle skrzydła, ale potem je stracił i przybrał cechy ludzkie; (2) niedźwiedź pożerający wiele mięsa; (3) pantera z czterema skrzydłami (nadającymi jej wielką szybkość) i czterema głowami oraz (4) bestia „okropna i przerażająca, o nadzwyczajnej sile”, właściwie nie podobna do żadnego rzeczywistego zwierzęcia. Czwarta bestia miała wielkie żelazne zęby, dziesięć rogów i jeszcze jeden „mały” róg, wyrastający z oczami i ustami, „które mówiły wielkie rzeczy”. — Dan. 7:3-8.
OD BABILONU DO PANOWANIA „SYNA CZŁOWIECZEGO”
Co przedstawiają te cztery dzikie zwierzęta? Sprawozdanie biblijne podaje, że symbolizują one „królów”, a ściślej mówiąc królestwa (Dan. 7:17). Lew obrazuje Babilon, który w okresie, gdy Daniel oglądał tę wizję, był czołowym mocarstwem na Bliskim Wschodzie (Jer. 4:5-7). Niedźwiedź przedstawia królestwo, które rozrosło się w mocarstwo światowe po Babilonie, a mianowicie Medo-Persję. Czterogłowa pantera ze skrzydłami jest symbolem potęgi greckiej. Po śmierci Aleksandra Wielkiego wodzowie jego armii walczyli o władzę nad pozostawioną spuścizną. W końcu czterem z nich udało się umocnić swoje panowanie nad różnymi częściami monarchii; to właśnie cztery głowy pantery. Czwarta symboliczna bestia z opisywanej wizji odpowiada mocarstwu światowemu, które wchłonęło potęgę grecką: Rzymowi.
A jakie znaczenie ma dziesięć rogów tej czwartej bestii oraz późniejszy róg z oczami i ‛ustami, które mówiły wielkie rzeczy’? (Dan. 7:8). W Piśmie Świętym niekiedy rogi służą za przenośnię określającą władców i panujące dynastie (Dan. 8:2-10, 20-22; Zach. 2:1-4; [1:18-21, Gd]; Łuk. 1:69-71, BT, uwaga marg.; Gd). Liczba dziesięć wskazuje na całość, pełnię, sumę wszystkiego, co istnieje w danej kategorii (Mat. 25:1; Łuk. 15:8; 19:13, 16, 17). Z historii wiadomo, że imperium rzymskie rozpadło się w końcu na różne państwa. Dziesięć rogów czwartej bestii najwyraźniej przedstawia wszystkie królestwa, które wyłoniły się po upadku Rzymu.
Jeżeli chodzi o „mały” róg, jaki się ukazał wśród dziesięciu innych, jest to Wielka Brytania, niegdyś mało znaczące królestwo zależne od Rzymu, które w XVIII wieku n.e. zdobyło rozgłos oraz pozycję czołowej potęgi handlowej i politycznej świata. Z uwagi na
ścisłe związki między Wielką Brytanią a Stanami Zjednoczonymi oraz ich ogólną jedność działania mówi się dziś często o mocarstwie anglo-amerykańskim. Odpowiada ono dobrze biblijnemu opisowi „małego” rogu.
Skoro anglo-amerykańskie mocarstwo światowe istnieje do dzisiaj, wizja Daniela o czterech dzikich zwierzętach istotnie przepowiadała rozwój dziejów ludzkich od czasów starożytnego Babilonu aż do naszych dni. Co jednak zamyka ten szereg ziemskich organizmów politycznych? Daniel dodaje:
„Patrzałem w nocnych widzeniach, a oto na obłokach nieba przybywa jakby Syn Człowieczy. Podchodzi do Przedwiecznego i wprowadzają Go przed Niego. Powierzono Mu panowanie, chwałę i władzę królewską, a służyły Mu wszystkie narody, ludy i języki. Panowanie Jego jest wiecznym panowaniem, które nie przeminie, a Jego królestwo nie ulegnie zagładzie”. — Dan. 7:13, 14.
Jakże pokrzepiająca jest myśl, że „Syn Człowieczy”, Jezus Chrystus, obejmuje władzę nad „narodami, ludami i językami”, i to za naszych dni! Ludzie żyjący w dobie obecnej mogą oczekiwać cudownych błogosławieństw!
POSĄG ZE SNU NABUCHODONOZORA
Podobne znaczenie miał proroczy sen Nabuchodonozora. Król Babilonu ujrzał olbrzymi metalowy posąg w kształcie człowieka. Daniel opisuje, że „głowa tego posągu była z czystego złota, pierś jego i ramiona ze srebra, brzuch i biodra z miedzi, golenie z żelaza, stopy zaś jego częściowo z żelaza, częściowo z gliny”. — Dan. 2:31-33.
Daniel wyjaśnił, że głowa ze złota wyobrażała Nabuchodonozora, a ujmując rzecz szerzej — dynastie władców Babilonu, której początek dał Nabuchodonozor (Dan. 2:37, 38). Srebrne piersi i ramiona symbolizowały następną potęgę światową, Medo-Persję. Brzuch i biodra z miedzi przedstawiały „trzecie królestwo”, licząc od Babilonu (Dan. 2:39). Było nim mocarstwo greckie. Następny odcinek, żelazne golenie, obrazowały początkowo Rzym. Jednakże nie we wszystkim jest on odpowiednikiem żelaznej części statuy. Dlaczego?
Żelazo bowiem sięgało aż do stóp posągu, gdzie mieszało się z gliną, a o stopach tych Biblia powiada dalej: „Odłączył się kamień, mimo że nie dotknęła go ręka ludzka, i ugodził posąg w jego stopy z żelaza i gliny, i połamał je. Wtedy natychmiast uległy skruszeniu żelazo i glina, miedź, srebro i złoto”. — Dan. 2:34, 35.
Co oznaczał ten fragment snu Nabuchodonozora? Daniel objaśnia: „Bóg Nieba wzbudzi królestwo, które nigdy nie ulegnie zniszczeniu. Jego władza nie przejdzie na żaden inny naród. Zetrze i zniweczy ono wszystkie te królestwa [które przedstawiał cały posąg], samo zaś będzie trwało na zawsze”. — Dan. 2:44.
Do starcia i usunięcia wszystkich królestw ziemi przez panowanie Boskie nie doszło za czasów imperium rzymskiego. Cechy posągu przyrównane do żelaza rozciągają się więc na mocarstwo następne po Rzymie, na potęgę anglo-amerykańską. Zatem sen ten jest odpowiednikiem wizji o czterech bestiach, ponieważ szkicuje ważniejsze etapy dziejów ludzkich od starożytnego Babilonu aż do przejęcia władzy nad ziemią przez Królestwo Boże pod kierunkiem „Syna Człowieczego”, Chrystusa Jezusa.
Czy możemy się spodziewać, że to nastąpi niebawem?
„ZNAK” OBECNOŚCI CHRYSTUSA
Na krótko przed śmiercią Jezusa uczniowie zapytali go o „znak” jego „obecności i zakończenia systemu rzeczy” (Mat. 24:3, NW). Przez „obecność” rozumieli jego panowanie z pełną władzą Królestwa. Co im odpowiedział Jezus? Naprawdę warto w całej rozciągłości przeczytać jego słowa, zanotowane w rozdziałach 24. i 25. Ewangelii według Mateusza, oraz równoległe doniesienie z 13. rozdziału sprawozdania ewangelicznego Marka i z 21. rozdziału sprawozdania Łukasza. Tutaj omówimy jedynie kilka uderzających szczegółów.
Podług Łukasza wymienił Jezus jako znak swej obecności między innymi, co następuje: „Powstanie
naród przeciw narodowi i królestwo przeciw królestwu. Będą silne trzęsienia ziemi, a miejscami głód i zaraza” (Łuk. 21:10, 11). Księga Apokalipsy podaje te same dowody obecności Jezusa w roli Króla, tyle że przy użyciu obrazowych symboli. W opisie tego, co się będzie działo na ziemi, gdy Jezus Chrystus, przedstawiony w postaci jeźdźca na „białym koniu”, otrzyma „wieniec” czynnego panowania nad ludzkością, czytamy:
„I wyszedł inny koń [z jeźdźcem] — barwy ognia, a siedzącemu na nim dano odebrać ziemi pokój — by się wzajemnie ludzie zabijali — i dano mu wielki miecz. [Porównaj to z Ewangelią według Łukasza 21:10, gdzie mowa o ‛powstaniu narodu przeciw narodowi’]. (...)
„I ujrzałem: a oto czarny koń, a siedzący na nim miał wagę w swej ręce. I usłyszałem jakby głos w pośrodku czterech Zwierząt, mówiący: ‛Kwarta pszenicy za denara [wówczas zapłata za cały dzień pracy] i trzy kwarty jęczmienia za denara, a nie krzywdź oliwy i wina!’ [Porównaj z tym Ewangelię według Łukasza 21:11, gdzie wspomniano o „głodzie”]. (...)
„I ujrzałem: oto koń trupio blady, a imię siedzącego na nim Śmierć, i Otchłań [po grecku: Hades — powszechny grób ludzkości] mu towarzyszyła. I dano im władzę nad czwartą częścią ziemi, by zabijali mieczem i głodem, i morem, i przez zwierzęta ziemi. [Zwróć uwagę, że w Ewangelii według Łukasza 21:11 wymieniono także „zarazę”]”. — Apok. 6:1-8, BT, wyd. I.
Czy ciebie osobiście nic takiego nie dotknęło? Czy pokolenie ludzi żyjących dzisiaj nie ucierpiało podczas bezprecedensowych wojen, niedostatków i epidemii, jakie grasowały od pierwszej wojny światowej w roku 1914 n.e.? A to bynajmniej nie wszystko, co miało wejść w skład znaku obecności Jezusa z władzą Królestwa.
Na inny znamienny szczegół tego znaku wskazał Jezus w słowach: „A ponieważ wzmoże się nieprawość, oziębnie miłość wielu” (Mat. 24:12). Czy zgodzisz się z tym, że gwałtowny wzrost przestępczości, jaki nastąpił w różnych okolicach ziemi za życia obecnego pokolenia, doprowadził do powszechnego oziębnięcia miłości zarówno do Boga, jak i do bliźnich? — Porównaj to z Listem 2 do Tymoteusza 3:1-5.
Warunki panujące dziś na świecie wprawdzie wywołują przygnębienie, niemniej dla ludzi wierzących
Biblii stanowią podstawę do niekłamanej radości, ponieważ Jezus dalej oświadczył: „Zaprawdę powiadam wam: Nie przeminie to pokolenie, aż się to wszystko stanie”. Oznacza to, że ludzie, którzy oglądali początek tych przykrych czasów, będą jeszcze przy życiu, gdy niebiańskie Królestwo Boże położy kres obecnemu systemowi rzeczy. — Mat. 24:8, 34.
Co go zastąpi? Nowy system rzeczy pod panowaniem Boskim. Sytuację, jaka wówczas zaistnieje na ziemi, biblijna Księga Apokalipsy opisuje w sposób następujący: „Oto przybytek Boga między ludźmi! I będzie mieszkał z nimi, a oni będą ludem jego, a sam Bóg będzie z nimi. I otrze wszelką łzę z oczu ich, i śmierci już nie będzie; ani smutku, ani krzyku, ani mozołu już nie będzie; albowiem pierwsze rzeczy przeminęły”. — Obj. [Apok.] 21:3, 4, NP.
Czy chciałbyś żyć w tym nowym systemie rzeczy? Jeżeli tak, to spełnianie się „znaku” danego przez Jezusa może mieć dla ciebie specyficzne znaczenie. Jezus podkreślił to, mówiąc: „Gdy te rzeczy zaczną się sprawdzać, nabierzcie ducha i podnieście głowy wasze! Zbliża się wasze zbawienie”. — Łuk. 21:28, Kow.
Jakaż to wspaniała nadzieja! Bóg uzależnia ją od pewnych warunków, ale sprostanie im nie przedstawia trudności dla nikogo, kto pragnie przeżyć i znaleźć się w tym nowym porządku rzeczy (1 Jana 5:3, 4). Czy gotów jesteś studiować Biblię, by zapoznać się z tymi wymaganiami? Znajdziesz w tym prawdziwą radość. Świadkowie Jehowy chętnie poprowadzą u ciebie bezpłatne domowe studium biblijne. Także wstęp na ich zebrania wolny jest od opłat i możliwy dla wszystkich. Skontaktuj się jak najszybciej ze Świadkami Jehowy, a zapoznasz się jeszcze dokładniej z tematem spełniania się proroctw biblijnych w naszym XX wieku.
WIELKA PANDEMIA
JAK nadmieniono powyżej, w skład „znaku” obecności Chrystusa i „zakończenia systemu rzeczy” wchodzą także występujące „w jednym miejscu po drugim zarazy” (Mat. 24:3; Łuk. 21:11, NW). Należała do nich pandemia światowa „grypy hiszpańskiej” z lat 1918 i 1919. Timothy Larkin pisze na jej temat: „Kiedy amerykański transportowiec wojskowy Otranto zderzył się z innym statkiem, zginęło 431 osób; katastrofa pochłonęła tyle ofiar zwłaszcza dlatego, że wskutek osłabienia grypą mało kto zdołał opuścić pokład Otranto. Podczas gdy 50 000 żołnierzy amerykańskich straciło życie w bitwach pierwszej wojny światowej, dalsze 24 000 zmarły na grypę lub powikłania po niej” (FDA Consumer z maja 1976 r.). Ogółem na całym świecie w latach 1918 i 1919 zmarło na „hiszpankę” około 20 milionów ludzi.",,https://wol.jw.org/wol/finder?wtlocale=P&docid=1977482&q=jehowy+%2Bpandemia&p=doc&srcid=sch&srctype=jwo
Jak krew może ocalić życie?,"Jak krew może ocalić życie?
„Wybieraj życie (...), będąc posłusznym Jego głosowi (...); od tego bowiem zależy twoje życie i długość twych dni” (POWTÓRZONEGO PRAWA 30:19, 20, Biblia poznańska).
1. W jaki sposób prawdziwi chrześcijanie okazują szczególny szacunek dla życia?
WIELE ludzi twierdzi, że szanuje życie. Ma o tym świadczyć ich stosunek do aborcji, myślistwa czy kary śmierci. Tymczasem prawdziwi chrześcijanie okazują ów szacunek w sposób szczególny. W Psalmie 36:9 czytamy: ‛U Ciebie jest źródło życia’. Ponieważ życie jest darem od Boga, chrześcijanie podzielają Jego pogląd na krew.
2, 3. Dlaczego w kwestii krwi powinniśmy wziąć pod uwagę pogląd Boży? (Dzieje Apostolskie 17:25, 28).
2 Nasze życie zależy od krwi. Rozprowadza ona w organizmie tlen, usuwa dwutlenek węgla, ułatwia nam dostosowanie się do zmian temperatury i pomaga zwalczać choroby. Nasz Twórca dał nam nie tylko życie, lecz także ową cudowną płynną tkankę, mającą podtrzymywać nasze istnienie. Odzwierciedla się w tym Jego bezustanna troska o życie ludzkie (Rodzaju 45:5; Powtórzonego Prawa 28:66; 30:15, 16).
3 Nie tylko chrześcijanie, lecz wszyscy ludzie powinni zadać sobie pytanie: Czy krew ratuje moje życie jedynie dzięki swym naturalnym czynnościom, czy też w sposób, z którym wiąże się inne, głębsze znaczenie? Większość ludzi wie, że krew ma ścisły związek z życiem, ale tym razem chodzi o coś więcej niż jej funkcje biologiczne. Zasady etyczne chrześcijan, muzułmanów i żydów kierują uwagę na Życiodawcę,
który jasno wyraził swój pogląd co do życia i krwi. Tak, Stwórca ma na ten temat dużo do powiedzenia.
Niewzruszone stanowisko Boga w kwestii krwi
4. Co Bóg powiedział o krwi we wczesnym okresie dziejów ludzkich?
4 Słowo Boże, Biblia, zawiera ponad 400 wzmianek o krwi. Wśród najwcześniejszych znajduje się rozporządzenie Jehowy: „Wszystko, co się porusza i żyje, ma wam służyć za pokarm (...). Nie wolno wam tylko spożywać mięsa z jego życiem, to jest z jego krwią”. Bóg dodał: „Waszej krwi, to jest waszego życia, będę się dopominał” (Rodzaju 9:3-5, Bp). Powiedział to do Noego, od którego wywodzi się cała rodzina człowiecza. Powiadomił więc ludzkość, że traktuje krew na równi z życiem. Kto twierdzi, że uznaje Boga za Życiodawcę, powinien respektować Jego niewzruszone stanowisko w kwestii krwi.
5. Z jakiej zasadniczej przyczyny Izraelici nie przyjmowali krwi?
5 Bóg ponownie wspomniał o krwi, dając Izraelitom zbiór przepisów, zwany Prawem. W Księdze 3 Mojżeszowej (Kapłańska) 17:10, 11 czytamy: „Ktokolwiek z domu izraelskiego albo z obcych przybyszów, którzy mieszkają pośród nich, będzie spożywał jakąkolwiek krew, zwrócę swoje oblicze przeciwko spożywającemu krew i wytracę go spośród jego ludu, gdyż życie ciała jest we krwi” (Bw). Przestrzeganie tego wymagania z pewnością przynosiło korzyści zdrowotne, ale w grę wchodziło znacznie więcej. Przez traktowanie krwi w sposób szczególny Izraelici mieli dowieść, że uzależniają swoje życie od Boga (Powtórzonego Prawa 30:19, 20). Wystrzegali się jej spożywania przede wszystkim dlatego, że miała dla Niego specjalne znaczenie, a nie z obawy przed niekorzystnym oddziaływaniem na zdrowie.
6. Dlaczego możemy być pewni, że Jezus podzielał pogląd Boga na krew?
6 Jakie jest stanowisko chrystianizmu wobec ratowania życia ludzkiego krwią? Jezus wiedział, jak na tę sprawę zapatruje się Ojciec, i „grzechu nie popełnił ani nie znaleziono zdrady w ustach jego”. Oznacza to, że w pełni przestrzegał Prawa, łącznie z zakazem dotyczącym krwi (1 Piotra 2:22, Bw). Dał tym wzór swoim naśladowcom — również pod względem poszanowania dla krwi i dla życia.
7, 8. Skąd wiadomo, że prawo Boże co do krwi obowiązuje chrześcijan?
7 Historia informuje, co było dalej. Na naradzie chrześcijańskiego ciała kierowniczego ustalono, czy uczniów Chrystusa mają obowiązywać wszystkie prawa nadane Izraelowi. Orzeczono pod przewodnictwem Bożym, że wprawdzie nie jest wymagane przestrzeganie ustaw podanych za pośrednictwem Mojżesza, ale do „rzeczy koniecznych” należy ‛trzymanie się z dala od tego, co ofiarowano bożkom, i od krwi, od tego, co uduszono [nie wykrwawione mięso], i od rozpusty’ (Dzieje Apostolskie 15:22-29). Tak więc unikanie krwi uznano za równie ważne, jak wystrzeganie się bałwochwalstwa i rażącej niemoralności.a
8 Pierwsi chrześcijanie stosowali się do tego Boskiego rozporządzenia. Brytyjski biblista Joseph Benson napisał w związku z tym: „Zakazu spożywania krwi, danego Noemu i wszystkim jego potomkom, a następnie powtórzonego Izraelitom (...) nigdy nie zniesiono. Przeciwnie, został on potwierdzony w Nowym Testamencie, w Dziejach Apostolskich XV, i tym samym uznany za postanowienie wieczyste”. Czy jednak biblijny punkt widzenia na krew wyklucza stosowanie jej w nowoczesnych technikach medycznych, takich jak transfuzja, której z całą pewnością nie znano za czasów Noego ani apostołów?
Krew w medycynie
9. Jak w starożytności stosowano krew w medycynie i jak kontrastowało z tym stanowisko chrześcijan?
9 Korzystanie z krwi w medycynie nie jest niczym nowym. Reay Tannahill pisze w książce Flesh and Blood (Ciało i krew), że prawie przez 2000 lat uchodziła ona w Egipcie i gdzie indziej za „znakomity środek na trąd”. Rzymianie twierdzili, że krew ludzka leczy epilepsję. Tertulian pisze o takiej „kuracji”: „Gdzie są, jak nie wśród was, także ci, którzy (...) świeżą krew zbrodniarzy zabijanych na arenie (...) chciwie i łakomie czerpią i piją, by leczyć padaczkę”. Chrześcijanie postępowali odwrotnie: „Nie mamy na stołach naszych nawet potraw z krwi zwierząt (...). Między zarzutami przeciwko chrześcijanom wysuwacie także kiełbasy wypchane krwią, (...) wiedząc o tym dobrze, że to jest u nich zabronione”. Pomyśl, o czym to świadczy: Pierwsi chrześcijanie woleli narazić się na śmierć niż przyjąć krew, która wyobraża życie (por. 2 Samuela 23:15-17).
10, 11. Dlaczego można powiedzieć, że prawo Boże wyklucza przyjmowanie transfuzji krwi?
10 Oczywiście nie przetaczano wtedy krwi, gdyż eksperymenty w tej dziedzinie zaczęły się dopiero w XVI wieku. Niemniej w następnym stuleciu profesor anatomii na uniwersytecie w Kopenhadze protestował: „Kto chce stosować krew ludzką jako wewnętrzny środek na choroby, ten chyba jej nadużywa i ciężko grzeszy. Potępia się ludożerców. A czemu nie brzydzimy się tymi, którzy kalają swe gardła krwią ludzi? Podobnie jest z przyjmowaniem cudzej krwi z naciętej żyły — czy to ustami, czy przez narzędzia do przetaczania. Ci, którzy wymyślili taką operację, mają przeciw sobie prawo Boże”.
11 Tak więc już setki lat temu wiedziano, że prawo Boże zabrania przyjmowania krwi zarówno do żył, jak i przez usta. Uświadomienie sobie tego może okazać się pomocne w zrozumieniu stanowiska Świadków Jehowy, które harmonizuje z punktem widzenia Boga. Prawdziwi chrześcijanie cenią życie i są wdzięczni za opiekę lekarską, ale szanują je jako dar Stwórcy i nie próbują go podtrzymywać przetaczaniem krwi (1 Samuela 25:29).
Środek ratujący życie?
12. Jakie pytanie co do przetaczania krwi może się nasuwać ludziom myślącym?
12 Od wielu lat specjaliści twierdzą, że krew ratuje życie. Lekarze niekiedy opowiadają o kimś, kto stracił dużo krwi, ale po transfuzji wyzdrowiał. Nasuwa się więc pytanie: Jak mądre lub niemądre pod względem medycznym jest stanowisko chrześcijan? Przed poddaniem się jakiemukolwiek poważnemu zabiegowi człowiek myślący chce ocenić związane z tym niebezpieczeństwa i korzyści. A co sądzić o przetaczaniu krwi? W rzeczywistości transfuzje są najeżone licznymi niebezpieczeństwami. Mogą nawet spowodować zgon.
13, 14. (a) Pod jakimi względami transfuzje krwi okazały się ryzykowne? (b) Jak przeżycie papieża ilustruje, że przetaczanie krwi jest niebezpieczne dla zdrowia?
13 Doktorzy L. T. Goodnough i J. M. Shuck oświadczyli ostatnio: „Lekarze od dawna wiedzą,
że choć robi się wszystko, co możliwe, aby zasoby krwi były bezpieczne, transfuzjom zawsze towarzyszy ryzyko. Najczęstszym powikłaniem w dalszym ciągu jest zapalenie wątroby nie-A, nie-B (NANB); wśród innych należy wymienić wirusowe zapalenie wątroby typu B, alloimmunizację, zaburzenia potransfuzyjne, supresję immunologiczną oraz nadmierną podaż żelaza”. Ostrożna ocena tylko jednej z tych poważnych komplikacji brzmiała: „Liczymy się z tym, że w ciągu roku zachoruje na NANB około 40 000 osób [w samych USA], przy czym u 10% pojawi się marskość i (lub) rak wątroby” (The American Journal of Surgery, czerwiec 1990).
14 Ponieważ coraz częściej się słyszy o chorobach przenoszonych przez krew, ludzie poddają rewizji swoje poglądy w tej sprawie. Na przykład w roku 1981 papież padł ofiarą zamachu, po którym przewieziono go do szpitala. Ozdrowiał, ale potem na dwa miesiące musiał wrócić do kliniki, a jego stan pogorszył się tak dalece, iż obawiano się, że będzie musiał odejść na emeryturę. Dlaczego? Na skutek transfuzji zaraził się wirusem cytomegalii. Ktoś może pomyśleć: Jeżeli nawet krew przetoczona papieżowi nie była bezpieczna, to co powiedzieć o krwi dawanej zwykłym ludziom?
15, 16. Dlaczego przetaczanie krwi nie jest bezpieczne, nawet jeśli testuje się ją na różne choroby?
15 Zachodzi jednak pytanie: Czyż nie ma testów, którymi można wykryć krew zakażoną? Pomyśl więc o testach na zapalenie wątroby typu B. Czasopismo Patient Care z 28 lutego 1990 roku donosi: „Po powszechnym wprowadzeniu badań przesiewowych spadła zachorowalność na potransfuzyjne zapalenie wątroby, ale wirus B w dalszym ciągu powoduje 5 do 10% przypadków”.
16 O zawodności wspomnianych badań świadczy też inne ryzyko — groźba nabawienia się AIDS. Pandemia ta z nieoczekiwaną brutalnością otworzyła ludziom oczy na niebezpieczeństwo przetoczenia zarażonej krwi. To prawda, że są testy, którymi można szukać oznak obecności wirusa. Ale nie wszędzie się je stosuje, a prócz tego całe lata można być nosicielem i mieć negatywne wyniki. Znane są zachorowania na AIDS po otrzymaniu krwi przebadanej i dopuszczonej do użytku!
17. Pod jakim względem transfuzje krwi mogą okazać się szkodliwe, choć nie od razu jest to widoczne?
17 Doktorzy Goodnough i Shuck wspominają też o „supresji immunologicznej”. Istotnie, mnożą się dowody, że nawet krew prawidłowo przebadana próbą krzyżową może niszczyć układ odpornościowy, narażając biorcę na inwazję raka i w rezultacie śmierć. Toteż z przeprowadzonych w Kanadzie badań „pacjentów z rakiem głowy i szyi wynika, że u tych, którym podczas usuwania guza podano krew, wystąpiło potem znaczne obniżenie odporności” (The Medical Post z 10 lipca 1990). Lekarze z Uniwersytetu Południowej Kalifornii donoszą: „Współczynnik nawrotów we wszystkich odmianach raka krtani wynosił 14% u tych, którzy nie otrzymali krwi, a 65% u tych, którzy ją otrzymali. W wypadku raka jamy ustnej, gardła oraz nosa lub zatok współczynnik nawrotów doszedł do 31%, gdy nie stosowano transfuzji, i 71%, gdy ją stosowano” (Annals of Otology, Rhinology & Laryngology, marzec 1989). Wydaje się też, że większa podatność na zakażenia u osób, którym podczas operacji podano krew, wynika z obniżenia odporności (zob. tekst w ramce na stronie 10).
Czy istnieją metody alternatywne?
18. (a) Do czego skłaniają lekarzy niebezpieczeństwa związane z przetaczaniem krwi? (b) O jakich metodach alternatywnych mógłbyś powiedzieć swemu lekarzowi?
18 Niektórzy pomyślą: „Transfuzje istotnie są niebezpieczne, ale może istnieją jakieś inne metody?” Zależy nam na dobrej opiece lekarskiej, toteż chcielibyśmy wiedzieć, czy są skuteczne i prawnie dozwolone sposoby leczenia ciężkich przypadków bez podawania krwi. Na szczęście są. W czasopiśmie The New England Journal of Medicine (z 7 czerwca 1990) czytamy: „Lekarze coraz lepiej zdają sobie sprawę z groźby AIDS i innych infekcji przenoszonych przez krew, toteż dokonują ponownej oceny ryzyka i korzyści transfuzji i szukają metod alternatywnych, łącznie z całkowitym
zrezygnowaniem z przetaczania krwi”.b
19. Dlaczego można być pewnym skutecznego leczenia pomimo odmowy transfuzji krwi?
19 Świadkowie Jehowy od dawna odmawiają transfuzji krwi i czynią to przede wszystkim ze względu na prawo Boże, a nie z uwagi na niebezpieczeństwo dla zdrowia (Dzieje Apostolskie 15:28, 29). Mimo to umiejętni lekarze potrafią ich skutecznie leczyć bez podawania krwi, co pozwala uniknąć związanego z nią ryzyka. Z licznych przykładów przytaczanych w literaturze medycznej można zacytować wypowiedź z pisma Archives of Surgery (Archiwum Chirurgii) z listopada 1990 roku, dotyczącą przeszczepiania serca u Świadków, którym sumienie pozwala na poddanie się takiej operacji, oczywiście bez transfuzji. Czytamy: „Przeszło 25-letnie doświadczenie w przeprowadzaniu operacji kardiochirurgicznych u Świadków Jehowy zaowocowało w końcu udanymi przeszczepami serca bez podawania preparatów krwiopochodnych (...). Nie zanotowano zgonów w okresie okołooperacyjnym, a w trakcie obserwacji po opuszczeniu szpitala nie stwierdzono dotąd wzrostu wskaźnika odrzucania przeszczepu”.
Najcenniejsza krew
20, 21. Dlaczego chrześcijanin musi zważać, by nie przyswoić sobie poglądu: „Krew to kiepskie lekarstwo”?
20 Niemniej jednak każdy z nas powinien zadać sobie doniosłe pytanie: Dlaczego postanowiłem nie przyjmować krwi? Co w tej kwestii uważam za zasadniczy, najistotniejszy powód?
21 Jak wspomniano, istnieją skuteczne metody alternatywne, wolne od licznych zagrożeń związanych z transfuzją. Wiele osób obawia się zapalenia wątroby lub AIDS, toteż nie chcą przyjmować krwi z przyczyn niereligijnych. Niektórzy bardzo głośno dają wyraz swym obawom, jakby nieśli transparent z hasłem: „Krew to kiepskie lekarstwo”. Gdyby chrześcijanin nieopatrznie przyłączył się do takiego pochodu, zabrnąłby w ślepy zaułek. Dlaczego?
22. Z jakich faktów co do życia i śmierci musimy zdawać sobie sprawę? (Kaznodziei 7:2).
22 Świadkowie Jehowy zdają sobie sprawę, że mimo najnowocześniejszych szpitali zapewniających najlepszą opieką lekarską ludzie w końcu umierają. Umierają i ci, którzy przyjęli krew, i ci, którzy jej odmówili. Nie jest to pogląd fatalistyczny. Takie są fakty. Śmierci nie da się dziś uniknąć. Osoby lekceważące prawo Boże co do krwi często źle na tym wychodzą — natychmiast lub nieco później. Niektórzy nawet umierają wskutek transfuzji. Wiadomo również, że ci, którym udaje się przeżyć, nie dostępują życia wiecznego, więc krew nie ratuje im życia na zawsze. Z drugiej strony większość tych, którzy ze względów religijnych bądź medycznych albo jednych i drugich odmawiają transfuzji i przyjmują leczenie alternatywne, znosi to bardzo dobrze. Przedłużają sobie życie nieraz o całe lata. Ale nie w nieskończoność.
23. Jaki związek zachodzi między prawem Bożym co do krwi a naszym grzesznym stanem i potrzebą okupu?
23 Uświadomienie sobie, że wszyscy są niedoskonali i z czasem umierają, prowadzi nas do sedna biblijnego poglądu na krew. Bóg oznajmił całemu rodzajowi ludzkiemu, że nie wolno jej spożywać. Dlaczego? Ponieważ wyobraża
życie (Rodzaju 9:3-6). W zbiorze praw przekazanych Mojżeszowi Jehowa zawarł przepisy wynikające z faktu, że wszyscy ludzie są grzeszni. Powiedział Izraelitom, iż składanie ofiar ze zwierząt będzie widzialnym znakiem, że zachodzi potrzeba zakrycia ich grzechów (Kapłańska 4:4-7, 13-18, 22-30). Chociaż dziś Bóg żąda czego innego, to z owym wymaganiem w dalszym ciągu wiąże się istotna kwestia. Jehowa postanowił złożyć ofiarę, będącą pełnym przebłaganiem za grzechy każdego, kto wierzy. Jest nią okup (Mateusza 20:28). I dlatego powinniśmy zapatrywać się na krew tak jak Bóg.
24. (a) Dlaczego skupianie uwagi na względach zdrowotnych związanych z transfuzją byłoby niesłuszne? (b) Co powinno leżeć u podstaw naszego poglądu na stosowanie krwi?
24 Skupianie uwagi na względach zdrowotnych związanych z transfuzją byłoby nieporozumieniem, gdyż nie one odgrywają zasadniczą rolę. Izraelitom mogło wychodzić na zdrowie wystrzeganie się krwi, podobnie jak wieprzowiny czy mięsa stworzeń padlinożernych (Powtórzonego Prawa 12:15, 16; 14:7, 8, 11, 12). Ale Bóg nie zabronił spożywania tych rzeczy, gdy pozwolił Noemu jeść mięso; zakazał tylko przyjmowania krwi. Nie chodziło przy tym o ochronę zdrowia, ponieważ nie to stanowiło istotę owego rozporządzenia. Czciciele Jehowy odmawiali podtrzymywania swego życia krwią nie ze względu na jej szkodliwość, lecz z obawy przed utratą świętości. Wystrzegali się krwi nie dlatego, że mogła być zakażona, lecz z uwagi na jej bezcenną wartość. Krew złożona w ofierze zjednywała im przebaczenie.
25. Jak krew może uratować życie na zawsze?
25 To samo odnosi się do nas. W Liście do Efezjan 1:7 apostoł Paweł wyjaśnia: „W nim [Chrystusie] mamy odkupienie przez krew jego, odpuszczenie grzechów, według bogactwa łaski jego” (Bw). Przed każdym, komu Bóg przebaczył grzechy i przypisał sprawiedliwość, otwierają się możliwości bezkresnego życia. Tak więc krew Jezusa przelana w związku ze złożeniem okupu ratuje życie na długi czas, ściślej mówiąc — na zawsze.
[Przypisy]
a Pismo kończyło się słowami: „Jeżeli pilnie będziecie stronić od tego wszystkiego, dobrze się wam powiedzie. Bywajcie zdrowi!” (Dzieje Apostolskie 15:29). Słów „Bywajcie zdrowi!” nie należało rozumieć: Jeśli będziecie stronić od krwi czy rozpusty, staniecie się zdrowsi. Był to po prostu końcowy zwrot pożegnalny, taki jak: Do zobaczenia!
b Wiele skutecznych metod alternatywnych omówiono w broszurze Jak krew może ocalić twoje życie?, wydanej w roku 1990 przez Towarzystwo Strażnica.
Czy potrafisz wyjaśnić
◻ Z jakiej zasadniczej przyczyny Świadkowie Jehowy nie wyrażają zgody na przetaczanie krwi?
◻ Jakie dowody potwierdzają, że biblijne stanowisko wobec krwi jest rozsądne pod względem medycznym?
◻ Jak z prawem Bożym co do krwi wiąże się okup?
◻ Jedynie w jaki sposób krew może na zawsze uratować życie?
[Ramka na stronie 10]
TRANSFUZJA A INFEKCJE
W obszernym omówieniu, mającym odpowiedzieć na pytanie, czy transfuzje zwiększają podatność na infekcje, dr Neil Blumberg oświadczył: „W 10 pracach klinicznych na 12 stwierdzono zależność między przetaczaniem krwi a zwiększonym ryzykiem zakażenia bakteryjnego (...). Co więcej, jeśli immunologiczne następstwa transfuzji utrzymują się tak długo, jak to wynika z niektórych badań, to krew przetoczona jakiś czas przed operacją może obniżać odporność chorego na infekcję (...). Gdyby więcej danych potwierdziło te wyniki, to mogłoby się okazać, że najczęstszym powikłaniem transfuzji homologicznych są ostre infekcje w okresie pooperacyjnym”. (Transfusion Medicine Reviews z października 1990 roku).
[Ilustracja na stronie 8]
Krwinki czerwone w powiększeniu. „W każdym milimetrze sześciennym krwi jest ich od 4 do 6 milionów” (The World Book Encyclopedia)
[Prawa własności]
Kunkel-CNRI/PHOTOTAKE NYC",,https://wol.jw.org/wol/finder?wtlocale=P&docid=1991442&q=jehowy+%2Bpandemia&p=doc&srcid=sch&srctype=jwo
" ARTYKUŁ DO STUDIUM NR 51
Możesz odczuwać pokój w trudnych czasach","„Niech wasze serca nie będą zatroskane ani ściśnięte ze strachu” (JANA 14:27).
PIEŚŃ 112 Jehowa, Bóg pokoju
W SKRÓCIE
 a
1. Czym jest „pokój Boży” i jakie korzyści z niego odnosimy? (Filipian 4:6, 7).
 JEST taki rodzaj pokoju, o którym ten świat nie ma pojęcia. To „pokój Boży”, czyli spokój wewnętrzny wynikający z utrzymywania drogocennej więzi z naszym niebiańskim Ojcem. Ten pokój sprawia, że czujemy się bezpieczni (odczytaj Filipian 4:6, 7). Cieszymy się też bliskimi relacjami z „Bogiem pokoju” i osobami, które Go kochają (1 Tes. 5:23). Kiedy znamy naszego Ojca, ufamy Mu i jesteśmy Mu posłuszni, wtedy „pokój Boży” może sprawić, że nasze serca będą spokojne mimo różnych trudnych sytuacji.
2. Dlaczego mamy pewność, że można odczuwać pokój Boży?
2 Czy to naprawdę możliwe, żeby odczuwać pokój Boży, kiedy znajdziemy się w trudnej sytuacji — na przykład staniemy w obliczu epidemii, klęski żywiołowej, niepokojów społecznych lub prześladowań? Takie poważne problemy mogą sprawić, że zaczniemy odczuwać strach. Ale Jezus radził swoim naśladowcom: „Niech wasze serca nie będą zatroskane ani ściśnięte ze strachu” (Jana 14:27). Jak to dobrze, że bracia i siostry postępują zgodnie z tą radą. Dzięki pomocy Jehowy potrafią zachować spokój nawet w bardzo trudnych sytuacjach.
ZACHOWYWANIE SPOKOJU W OBLICZU EPIDEMII
3. Jak epidemia lub pandemia może odebrać nam spokój?
3 Epidemia lub pandemia może drastycznie wpłynąć niemal na każdą dziedzinę życia. Pomyślmy, jaki wpływ na wiele osób miała pandemia COVID-19. Z pewnego badania wynika, że ponad połowa ludzi, którzy wzięli w nim udział, miała w trakcie pandemii problemy ze snem. Ponadto w tym okresie gwałtownie wzrosła liczba osób odczuwających
 niepokój, cierpiących na depresję, nadużywających alkoholu i narkotyków, dopuszczających się przemocy domowej oraz podejmujących próby samobójcze. Jeśli w twojej okolicy szerzy się jakaś choroba, to co możesz zrobić, żeby się nie zamartwiać i odczuwać pokój Boży?
4. Dlaczego znajomość proroctwa Jezusa o dniach ostatnich sprawia, że jesteśmy spokojni?
4 Jezus zapowiedział, że w dniach ostatnich epidemie będą występować „w jednym miejscu po drugim” (Łuk. 21:11). Dlaczego znajomość tego proroctwa sprawia, że jesteśmy spokojni? Bo kiedy szerzy się jakaś choroba, nie jesteśmy tym zaskoczeni. Widzimy, że spełnia się to, co zapowiedział Jezus. I chcemy postępować zgodnie z radą, której udzielił tym, którzy mieli żyć w czasie końca: „Uważajcie, żeby się nie przestraszyć” (Mat. 24:6).
Słuchanie nagrań Biblii może ci pomóc odczuwać pokój w czasie epidemii (zobacz akapit 5)
5. (a) O co zgodnie z Filipian 4:8, 9 powinniśmy się modlić w obliczu epidemii? (b) Jaką korzyść możesz odnieść ze słuchania nagrań Biblii?
5 Wybuch epidemii może spowodować, że poczujemy się niepewnie, a nawet wpadniemy w panikę. Coś takiego spotkało siostrę o imieniu Desi
 b. Kiedy z powodu COVID-19 zmarł jej wujek, kuzyn i lekarz, zaczęła się obawiać, że sama zachoruje i zarazi swoją sędziwą mamę. Bała się też, że z powodu pandemii straci pracę i nie będzie jej stać na jedzenie i mieszkanie. Tak ją to martwiło, że miała problemy ze snem. Ale udało się jej odzyskać równowagę. Dzięki czemu? Prosiła Jehowę, żeby pomógł jej zachowywać spokój i myśleć pozytywnie (odczytaj Filipian 4:8, 9). Słuchała, jak On do niej „mówi” za pośrednictwem nagrań Biblii. Wspomina: „Kojący głos lektorów łagodził mój niepokój i przypominał mi o trosce Jehowy” (Ps. 94:19).
6. Jak pomoże ci studium osobiste i obecność na zebraniach?
6 Niewątpliwie epidemia wpłynie na niektóre aspekty twojego życia, ale nie pozwól, żeby odbiła się na twoim studium osobistym albo obecności na zebraniach. Przeżycia braci i sióstr przedstawione w naszych publikacjach i filmach przypominają nam, że można wiernie służyć Jehowie mimo podobnych wyzwań (1 Piotra 5:9). Zebrania pomogą ci napełniać umysł pozytywnymi myślami z Biblii. Będziesz mógł na nich zachęcać innych, ale też sam korzystać z zachęt (Rzym. 1:11, 12). Rozmyślanie o tym, jak Jehowa wspierał swoich sług, kiedy byli chorzy, przestraszeni albo osamotnieni, wzmocni twoją wiarę oraz przekonanie, że wesprze On również ciebie.
7. Czego możemy się nauczyć od apostoła Jana?
 7 Staraj się utrzymywać kontakt z braćmi i siostrami. Epidemia może sprawić, że nawet z naszymi współwyznawcami będziemy musieli zachowywać dystans fizyczny. W takich chwilach możesz się czuć jak apostoł Jan. Chciał się zobaczyć ze swoim przyjacielem Gajusem twarzą w twarz (3 Jana 13, 14). Jednak wiedział, że przez jakiś czas nie będzie to możliwe. Dlatego zrobił, co mógł — napisał do niego list. Jeśli nie zawsze możesz zobaczyć się z braćmi osobiście, staraj się kontaktować z nimi przez telefon, wideorozmowy lub wiadomości tekstowe. Utrzymywanie bliskich kontaktów ze współwyznawcami sprawi, że będziesz się czuł spokojniejszy i mniej samotny. Jeśli coś szczególnie cię niepokoi, porozmawiaj ze starszymi i skorzystaj z ich życzliwych zachęt (Izaj. 32:1, 2).
ZACHOWYWANIE SPOKOJU W OBLICZU KLĘSKI ŻYWIOŁOWEJ
8. Jak klęska żywiołowa może zburzyć spokój?
8 Jeśli kiedykolwiek ucierpiałeś wskutek powodzi, trzęsienia ziemi lub pożaru, jeszcze długo po tym wydarzeniu mogłeś odczuwać silny niepokój. Jeżeli straciłeś bliską osobę albo dobra materialne, mogło to w tobie wywołać rozpacz, uczucie beznadziei lub nawet gniew. Nie znaczy to, że jesteś materialistą lub że brakuje ci wiary. Przeszedłeś trudne chwile i niektórzy mogą się spodziewać, że zareagujesz negatywnie (Hioba 1:11). Ale nawet w bardzo niesprzyjających okolicznościach możesz odczuwać spokój. Dzięki czemu?
9. Jak Jezus przygotował nas na tragiczne wydarzenia?
9 Pamiętaj, że takie wydarzenia są spełnieniem słów Jezusa. Niektórzy ludzie w tym świecie nie dopuszczają myśli, że jakaś klęska żywiołowa może dotknąć ich osobiście, ale my spodziewamy się nasilenia takich zjawisk i wiemy, że mogą one mieć wpływ na nas. Jezus powiedział swoim naśladowcom, że zanim nadejdzie koniec, będą miały miejsce „wielkie trzęsienia ziemi” i inne kataklizmy (Łuk. 21:11). Zapowiadał też „wzrost bezprawia” — i rzeczywiście ciągle słyszymy o przestępstwach, przemocy i terroryzmie (Mat. 24:12). Wielu wiernych sług Jehowy ucierpiało wskutek różnych kataklizmów, ale Jezus nigdy nie mówił, że jeśli spotykają nas nieszczęścia, to znaczy, że Jehowa się o nas nie troszczy (Izaj. 57:1; 2 Kor. 11:25). Być może Bóg nie ochroni nas w cudowny sposób od wszystkich takich wydarzeń, ale zapewni nam to, co niezbędne, żebyśmy zachowali spokój.
10. Dlaczego przygotowanie się na sytuacje kryzysowe dowodzi naszej wiary? (Przysłów 22:3).
10 Łatwiej nam będzie zachować spokój w sytuacji kryzysowej, kiedy będziemy na nią przygotowani. Ale czy takie działania nie świadczą o braku wiary w Jehowę? Wcale nie! Tak naprawdę nasze przygotowanie dowodzi wiary w to, że Jehowa jest w stanie się o nas zatroszczyć. Dlaczego można tak powiedzieć? Słowo Boże zachęca do tego, żeby przewidywać potencjalne zagrożenia (odczytaj Przysłów 22:3). I za pośrednictwem artykułów, zebrań i ogłoszeń organizacja Boża wielokrotnie zachęcała nas do przygotowania się na sytuacje kryzysowe
 c. Czy ufamy Jehowie? Jeśli tak, usłuchamy tych rad teraz — zanim dojdzie do jakiejś katastrofy.
Wcześniejsze przygotowanie może ci pomóc przeżyć klęskę żywiołową (zobacz akapit 11)
 d
11. Czego się uczysz z przeżyć Margaret?
 11 Rozważmy przeżycia siostry o imieniu Margaret. Kiedy w jej okolicy wybuchł pożar, polecono jej się ewakuować. Ponieważ w tym samym czasie próbowało uciec wielu ludzi, ich samochody zupełnie zablokowały drogi. W powietrzu zaczął się unosić gęsty czarny dym, a Margaret przez jakiś czas była uwięziona w samochodzie. Ale przeżyła, bo była przygotowana. W torebce miała mapę, która umożliwiła jej znalezienie drogi ucieczki. Zawczasu przejechała nawet tą drogą, żeby łatwiej jej było to zrobić, kiedy pojawi się zagrożenie. Przygotowanie miało w wypadku Margaret kluczowe znaczenie.
12. Dlaczego stosujemy się do wskazówek dotyczących bezpieczeństwa?
12 Żeby zadbać o bezpieczeństwo ludności, władze mogą zarządzić godzinę policyjną, ewakuację albo podać inne wytyczne. Niektórzy w takich sytuacjach zwlekają z zastosowaniem się do poleceń, bo nie chcą zostawić swojego dobytku. A jak reagują chrześcijanie? W Biblii powiedziano: „Ze względu na Pana podporządkujcie się każdemu, kto sprawuje władzę: czy to królowi, który przewyższa innych, czy to namiestnikom, których on ustanowił” (1 Piotra 2:13, 14). W trosce o nasze bezpieczeństwo wskazówek udziela nam również organizacja Boża. Regularnie otrzymujemy przypomnienia, żeby podawać starszym aktualne dane kontaktowe, co umożliwi im skontaktowanie się z nami w nagłym wypadku. Czy tak robisz? Możemy też dostać wskazówki, żeby nie opuszczać domu, ewakuować się, zgromadzić potrzebne zapasy albo jak i kiedy pomagać innym. Jeśli się do nich nie zastosujemy, możemy narazić życie swoje i starszych. Pamiętajmy, że ci wierni mężczyźni ‛nad nami czuwają’ (Hebr. 13:17). Margaret zauważa: „Jestem głęboko przekonana, że stosowanie się do wskazówek starszych i organizacji uratowało mi życie”.
13. Co sprawia, że wielu chrześcijan mimo trudności zachowuje radość i pokój?
13 Wiele braci i sióstr, którzy musieli opuścić swoje domy z powodu klęski żywiołowej, wojny czy rozruchów, stara się
 jak najszybciej odnaleźć w nowej sytuacji i od razu zaangażować w zajęcia teokratyczne. Tak jak pierwsi chrześcijanie, którzy z powodu prześladowań się rozproszyli, oni też w dalszym ciągu ‛przekazują słowo Boże, głosząc dobrą nowinę’ (Dzieje 8:4). Głoszenie pomaga im skupiać się na Królestwie, a nie na trudnościach. W rezultacie zachowują radość i pokój.
ZACHOWYWANIE SPOKOJU W OBLICZU PRZEŚLADOWAŃ
14. Jak prześladowania mogą wpłynąć na nasz spokój?
14 Prześladowania mogą pozbawić nas tego, co normalnie byłoby dla nas źródłem spokoju. Kiedy możemy bez przeszkód się spotykać, głosić i zajmować codziennymi sprawami bez obawy, że zostaniemy aresztowani, odczuwamy szczęście i zadowolenie. Jeśli ktoś nas tego pozbawi, możemy się niepokoić i myśleć, że to nie koniec problemów. Takie odczucia są czymś normalnym. Ale musimy być ostrożni. Jezus wskazał na pewne zagrożenie — prześladowania mogą doprowadzić do tego, że chrześcijanin mógłby ‛zachwiać się w wierze’ (Jana 16:1, 2). Co pomoże nam zachowywać spokój w razie prześladowań?
15. Dlaczego nie powinniśmy bać się prześladowań? (Jana 15:20; 16:33).
15 W Biblii czytamy: „Wszyscy, którzy pragną z oddaniem służyć Bogu i żyć w jedności z Chrystusem Jezusem, będą prześladowani” (2 Tym. 3:12). Kiedy w pewnym kraju wprowadzono zakaz naszej działalności, mieszkającemu tam bratu o imieniu Andriej trudno było uwierzyć, że wszystkich jego współwyznawców dotkną prześladowania. Myślał sobie: „Świadków jest tu tak dużo, że władze nie zdołają nas wszystkich aresztować!”. Ale to nie przyniosło mu spokoju, zamiast tego ciągle się martwił. Inni bracia pozostawili sprawy w rękach Jehowy i nie liczyli na to, że unikną aresztowania. Mimo wszystko byli spokojniejsi niż on. Dlatego Andriej postanowił wziąć z nich przykład i w pełni zaufać Jehowie. Już po niedługim czasie odzyskał spokój i obecnie mimo wielu wyzwań odczuwa radość. Tak samo może być z nami. Kiedy Jezus zapowiadał przyszłe prześladowania, zapewnił
 też, że możemy pozostać wierni (odczytaj Jana 15:20; 16:33).
16. Do jakich wskazówek powinniśmy się stosować, kiedy spotykają nas prześladowania?
16 Kiedy nasza działalność zostaje zakazana lub podlega ograniczeniom, możemy otrzymywać wskazówki z Biura Oddziału i od starszych zboru. Wszystko po to, żeby zapewnić nam ochronę, pokarm duchowy i pomóc nam w głoszeniu, na ile to możliwe. Staraj się stosować do tych wskazówek, nawet jeśli nie w pełni rozumiesz, dlaczego je podano (Jak. 3:17). Poza tym nigdy nie wyjawiaj informacji o naszych braciach i siostrach lub o działalności zboru osobom, które nie są do tego uprawnione (Kazn. 3:7).
Co pomoże ci odczuwać pokój nawet w trudnych czasach? (Zobacz akapit 17)
 e
17. Na co jesteśmy zdecydowani podobnie jak apostołowie w I wieku?
17 Jednym z powodów, dla których Szatan toczy wojnę ze sługami Boga, jest to, że „zajmują się świadczeniem o Jezusie” (Obj. 12:17). Nie pozwól, żeby Szatan i jego świat cię zastraszyli. Głoszenie i nauczanie mimo sprzeciwu daje nam radość i pokój. W I wieku, kiedy władze żydowskie zakazały apostołom głoszenia, ci wierni mężczyźni postanowili być posłuszni Bogu. Nadal głosili, a to dawało im szczęście (Dzieje 5:27-29, 41, 42). Oczywiście kiedy nasza działalność podlega ograniczeniom, musimy być ostrożni (Mat. 10:16). Ale jeśli robimy wszystko, co możemy, będziemy odczuwać pokój wynikający z tego, że podobamy się Jehowie i dzielimy życiodajną wiedzą z Biblii.
‛BÓG POKOJU BĘDZIE Z TOBĄ’
18. O czym powinniśmy pamiętać, jeśli chodzi o Źródło pokoju, którego potrzebujemy?
18 Bądź pewny, że nawet w najtrudniejszych okolicznościach możesz odczuwać pokój. Musisz wtedy pamiętać, że pokój, którego potrzebujesz, to pokój Boży, czyli ten, którego może udzielić tylko Jehowa. Polegaj na Bogu w obliczu epidemii, klęsk żywiołowych i prześladowań. Trzymaj się blisko Jego organizacji. Rozmyślaj o wspaniałej przyszłości, jaka cię czeka. Wtedy ‛Bóg pokoju będzie z tobą’ (Filip. 4:9). W następnym artykule omówimy, jak możemy pomóc odczuwać pokój Boży naszym współwyznawcom, którzy przeżywają trudności.
CO CI POMOŻE ODCZUWAĆ POKÓJ MIMO...
epidemii?
klęski żywiołowej?
prześladowań?
PIEŚŃ 38 Bóg cię umocni
a Jehowa obiecuje, że udzieli pokoju osobom, które Go kochają. Ale czym jest ten pokój od Boga i jak możemy go otrzymać? Jak „pokój Boży” pomaga nam w obliczu epidemii, klęsk żywiołowych lub prześladowań? W tym artykule odpowiemy na te pytania.
b Niektóre imiona zostały zmienione.
c Zobacz artykuł „Katastrofy — co zrobić, żeby przeżyć?” opublikowany w Przebudźcie się! nr 5 z 2017 roku.
d OPISY ILUSTRACJI: Siostra wcześniej przygotowała się do ewakuacji.
e OPISY ILUSTRACJI: Brat, który mieszka tam, gdzie nasza działalność jest ograniczona, stara się ostrożnie głosić.",,https://www.jw.org/open?docid=2022686&prefer=lang&wtlocale=P
"JAK SĄ WYKORZYSTYWANE TWOJE DATKI
Nowy podręcznik do studiowania Biblii","1 KWIETNIA 2022
 W styczniu 2021 roku Ciało Kierownicze ogłosiło wydanie nowego narzędzia do studium Biblii — książki Już zawsze ciesz się życiem!
 a. Jak zareagowałeś na tę wiadomość? Matthew z Kanady opowiada: „Byłem niesamowicie podekscytowany! A moja ekscytacja jeszcze wzrastała po przemówieniach i filmach z wyjaśnieniami, jak powstawała ta publikacja i jak ją testowano. Nie mogłem się doczekać, kiedy ją dostanę i zacznę jej używać”.
 Książka Już zawsze ciesz się życiem! to narzędzie związane z nową metodą prowadzenia studiów biblijnych. Ale to nie jedyna różnica w porównaniu z poprzednimi podręcznikami do studium. Jeśli korzystasz z drukowanej książki Już zawsze ciesz się życiem!, to pewnie zauważyłeś też, że jest ona inna w dotyku. Żeby się dowiedzieć, dlaczego tak jest, przyjrzyjmy się bliżej procesowi jej produkcji.
Nowa książka inna w dotyku
 Grubszy papier. Dlaczego trzeba go było użyć? W książce Już zawsze ciesz się życiem! jest ponad 600 kolorowych ilustracji, czyli prawie 10 razy więcej niż w książce Czego nas uczy Biblia? Nowa książka ma też więcej niezadrukowanych białych przestrzeni — bez tekstu i bez grafiki. Stwarza to pewien problem: Jeśli papier jest cienki, ilustracje mogą prześwitywać na drugą stronę kartki. Żeby tego uniknąć, bracia z Działu Druku Międzynarodowego w Wallkill przetestowali cztery rodzaje papieru, które obecnie wykorzystujemy w naszych drukarniach. Komitet Redakcyjny Ciała Kierowniczego sprawdził wszystkie próbki i wybrał najmniej prześwitujący papier. Chociaż kosztuje on około 16 procent więcej niż papier standardowo wykorzystywany w większości innych naszych publikacji, umożliwia on zainteresowanym czytanie każdej strony książki Już zawsze ciesz się życiem! bez rozpraszania się ilustracjami na odwrotnej stronie.
Strona z prawej pokazuje papier użyty do produkcji książki Już zawsze ciesz się życiem!
 Inny laminat okładki. Okładka nowej książki ma wyczuwalnie inną fakturę niż okładki pozostałych naszych książek, ponieważ została powleczona odmiennym ochronnym laminatem. Zamiast lśniącego jest on matowy, dzięki czemu lepiej widać ilustrację na okładce. Laminat chroni też książkę przed zniszczeniami wynikającymi z częstego używania. Ale matowy laminat kosztuje nawet pięć razy więcej niż lśniąca powłoka. Kilka Oddziałów współpracowało, żeby zakupić tańszy materiał.
Laminowanie okładki
 Dlaczego do produkcji wybrano droższe materiały? Brat z Działu Druku Międzynarodowego wyjaśnia: „Spodziewamy się, że ta książka będzie intensywnie wykorzystywana, więc chcemy, żeby zachowywała piękny i godny wygląd”. Eduardo z Biura Drukarni w Brazylii mówi: „Bardzo się cieszymy, że organizacja Jehowy wykorzystuje materiały dobrej jakości, żeby ta książka była piękna, trwała i przyjemna w dotyku, a z drugiej strony zadbano o rozsądne gospodarowanie ofiarowanymi środkami”.
Drukowanie w czasie pandemii COVID-19
 Drukowanie książki Już zawsze ciesz się życiem! rozpoczęło się w marcu 2021 roku. Ponieważ trwała już wtedy pandemia COVID-19, wiązało się to z wyzwaniami. W obiektach Betel wprowadzono lockdown, więc nie można było korzystać z pomocy współpracowników dojeżdżających ani zapraszać nowych betelczyków. W rezultacie w niektórych drukarniach brakowało personelu, a inne zostały tymczasowo zamknięte z powodu restrykcji wprowadzonych przez władze.
 Jak pokonano te przeszkody? Kiedy drukarnie mogły pracować, do pomocy w nich przydzielono czasowo braci i siostry z innych działów Betel. „Ich ofiarność i gotowość do nauki nowych zadań okazały się bezcenne przy wykonywaniu tego zadania” — stwierdza Joel z Działu Druku Międzynarodowego.
 Mimo wyzwań wydrukowaliśmy już miliony egzemplarzy książki Już zawsze ciesz się życiem! Wymaga to wykorzystywania wielu różnych materiałów, w tym form drukowych, laminatu, papieru, farb i klejów. W pierwszych pięciu miesiącach drukowania koszt tylko tych materiałów wyniósł ponad 2,3 miliona dolarów (około 10 milionów złotych). Żeby nie marnować środków, drukujemy wyłącznie tyle książek, ile faktycznie potrzebują zbory.
„To dzieło sztuki”
 Co o tej nowej pomocy do studium Biblii myślą nauczyciele i ich zainteresowani? Paul z Australii mówi: „Z Już zawsze ciesz się życiem! korzysta się tak przyjemnie, że myśl o prowadzeniu kursu biblijnego jest niezwykle ekscytująca. Układ książki jest atrakcyjny i naprawdę interaktywny. To świetne połączenie jasnych informacji, poruszających serce pytań, filmików, ilustracji, wykresów i celów dla zainteresowanego. To dzieło sztuki, które zachęca mnie do ulepszania swojego nauczania”.
 Zainteresowany z USA powiedział: „Naprawdę bardzo lubię tę nową książkę. Szata graficzna pomaga mi zrozumieć główne myśli. Materiały wideo poruszają moje serce i zachęcają mnie do działania”. Ten mężczyzna studiuje dwa razy w tygodniu i regularnie korzysta z zebrań zborowych.
 Wciąż trzeba wydrukować miliony egzemplarzy książki Już zawsze ciesz się życiem! w wielu językach. Do tej pory Ciało Kierownicze zatwierdziło druk tej publikacji w 710 językach — to o 340 więcej niż w wypadku książki Czego nas uczy Biblia?!
 Jak są pokrywane koszty z tym związane? Dzięki datkom na naszą ogólnoświatową działalność, składanym również za pośrednictwem serwisu donate.jw.org. Dziękujemy za twoją szczodrość, która umożliwia nam produkcję narzędzi do studiowania Biblii z myślą o ludziach pragnących poznać Jehowę i ‛na zawsze cieszyć się życiem’ (Psalm 22:26).
a Ogłoszenie to zostało podane podczas programu duchowego przy okazji dorocznego zgromadzenia statutowego, które ukazało się w telewizji JW Broadcasting.",,https://www.jw.org/open?docid=502500218&prefer=lang&wtlocale=P
Zmęczenie pandemią — jak sobie z tym radzić?," Czy masz już dość pandemii COVID-19? Jeśli tak, to nie jesteś sam. Od miesięcy to koronawirus dyktuje ludziom na całym świecie, jak mają żyć. Doktor Hans Kluge, dyrektor regionalny Światowej Organizacji Zdrowia (WHO) na Europę, mówi, że „walka z COVID-19 zmusiła ludzi do ogromnych wyrzeczeń”. I dodaje: „W takich okolicznościach to naturalne, że odczuwamy apatię, brak motywacji i zmęczenie”.
 Jeśli i ty odczuwasz zmęczenie pandemią, nie zniechęcaj się. Wiele osób przekonało się, że w tej stresującej sytuacji pomagają im rady z Biblii. Mogą też pomóc tobie.
 Czym jest zmęczenie pandemią?
 Dlaczego jest to poważny problem?
 Zasady biblijne, które mogą ci pomóc
 Fragmenty Biblii, które pomagają radzić sobie ze zmęczeniem pandemią
 Czym jest zmęczenie pandemią?
 Zmęczenie pandemią nie jest stanem chorobowym. Terminem tym określa się naturalną reakcję ludzi na przedłużającą się niepewność i brak stabilizacji spowodowane pandemią. Chociaż każdy reaguje inaczej, do oznak takiego zmęczenia najczęściej należą:
  brak motywacji
  zmiana nawyków związanych z jedzeniem i snem
  rozdrażnienie
  stres związany z codziennymi czynnościami
  problemy z koncentracją
  poczucie beznadziejności.
 Dlaczego jest to poważny problem?
 Zmęczenie pandemią COVID-19 to poważne zagrożenie nie tylko dla naszego bezpieczeństwa, ale też bezpieczeństwa innych. Może sprawić, że stopniowo zaczniemy tracić motywację do trzymania się zasad ochrony przed zarażeniem. Moglibyśmy stać się bardziej obojętni na zagrożenie, mimo że wirus cały czas się rozprzestrzenia i zabija. Zmęczeni ograniczeniami moglibyśmy szukać większej wolności, a tym samym narazić siebie i innych na ryzyko zakażenia.
 W tych stresujących czasach wiele osób przekonało się o prawdziwości tego, co mówi Biblia: „Jeśli w czasie trudności się zniechęcisz, twoje siły będą marne” (Przysłów 24:10). W Biblii znajdziemy zasady, które pomagają nam radzić sobie ze zniechęcającymi sytuacjami, a więc również z tą pandemią.
 Zasady biblijne, które mogą ci pomóc
  Utrzymuj dystans fizyczny, ale nie towarzyski
 Co mówi Biblia: „Prawdziwy przyjaciel (...) jest bratem, na którym można polegać w chwilach udręki” (Przysłów 17:17).
 Jakie ma to znaczenie: Prawdziwi przyjaciele wspierają się nawzajem (1 Tesaloniczan 5:11). Natomiast przedłużająca się izolacja może nawet zagrozić zdrowiu (Przysłów 18:1).
 Spróbuj zrobić tak: Utrzymuj kontakt z przyjaciółmi przez komunikatory internetowe, rozmowy telefoniczne, mejle i SMS-y. Zwróć się do nich, jeśli masz zły dzień. Bądź też na bieżąco z tym, co u nich słychać. Wymieniajcie się pomysłami, jak sobie radzić w czasie pandemii. Zrób coś miłego dla przyjaciela, a od razu polepszy się nastrój i tobie, i jemu.
Co mówią inni
„Staram się planować wideokonferencje z przyjaciółmi. Czasami spotykam się tylko z jedną osobą. A czasami fajnie jest spotkać się w większej grupie, żeby w coś zagrać albo po prostu ze sobą pobyć. Chociaż to nie to samo, co spotkanie na żywo, to naprawdę pomaga. Pandemia bardzo utrudnia życie. Dlatego to takie ważne, żeby utrzymywać kontakt z przyjaciółmi i szczerze mówić o swoich odczuciach. Może to nie być łatwe, ale tak naprawdę każdy tego potrzebuje” (Megan, Kanada).
„Tęsknimy za naszą rodziną i przyjaciółmi, ale znaleźliśmy sposoby, żeby upewniać ich o naszej miłości. Całą rodziną przygotowywaliśmy dla nich kartki i drobne prezenty. Dołączaliśmy też zachęcające wersety z Biblii. Chcieliśmy, żeby wiedzieli, że o nich myślimy. Mieliśmy z tego mnóstwo radości! Wspólne robienie czegoś dla innych pomaga nam nie myśleć o własnych problemach i zmartwieniach” (Emma i jej mąż Nathan oraz dzieci Eli i Hope, USA).
  Jak najlepiej wykorzystuj swoje obecne warunki
 Co mówi Biblia: „[Rób] jak najlepszy użytek ze swojego czasu” (Efezjan 5:16).
 Jakie ma to znaczenie: Rozsądne wykorzystywanie czasu pomoże ci zachowywać pozytywne nastawienie i unikać niepotrzebnego zamartwiania się (Łukasza 12:25).
 Spróbuj zrobić tak: Zamiast skupiać się na tym, czego nie możesz zrobić, zastanów się, jak wykorzystać swoje obecne warunki. Może na przykład zabierzesz się za coś, co ciągle odkładałeś na później? Albo zajmiesz się hobby, na które wcześniej nie miałeś czasu? Czy mógłbyś poświęcić więcej uwagi swojej rodzinie?
Co mówią inni
„Udało nam się zrobić sporo dodatkowych rzeczy wokół domu. Posadziliśmy warzywa i zioła. Organizowaliśmy też kreatywne zajęcia, na przykład robiliśmy różne dekoracje” (Evan i jego żona Samantha oraz dzieci Eli i Adam, RPA).
„Spędzamy ze sobą więcej czasu niż kiedykolwiek wcześniej w trakcie naszego 30-letniego małżeństwa. Jeszcze lepiej poznaliśmy swoje dobre strony i słabości. To wszystko bardzo nas do siebie zbliżyło. Teraz jesteśmy lepiej przygotowani, żeby wspierać się w trudnych chwilach w przyszłości” (Ivan i jego żona Eve, Włochy).
  Trzymaj się ustalonego planu
 Co mówi Biblia: „Niech wszystko odbywa się (...) w sposób uporządkowany” (1 Koryntian 14:40).
 Jakie ma to znaczenie: Ludzie na ogół są spokojniejsi i szczęśliwsi, jeśli działają według ustalonego planu.
 Spróbuj zrobić tak: Stwórz sobie plan dostosowany do obecnej sytuacji. Wyznacz czas na obowiązki szkolne, zawodowe i na różne prace w domu. Zadbaj też o swoją duchowość. Zaplanuj również wspólne spędzanie czasu z rodziną, aktywność fizyczną i przebywanie na świeżym powietrzu. Co jakiś czas przeanalizuj swój plan i wprowadź niezbędne zmiany.
Co mówią inni
„Staram się, żeby mój dzień wyglądał podobnie jak przed pandemią. Na przykład codziennie wstaję o tej samej porze. A czas na pewne rzeczy, których nie mogę teraz robić, wykorzystuję na ćwiczenia. To, że trzymam się swoich zwyczajów, pomaga mi oderwać myśli od pandemii i skupić się na rodzinie i przyjaciołach” (Kgaogelo, RPA).
„Wstaję, jem śniadanie i piję kawę — tak jak zwykle. Potem szykuję się jak do wyjścia z domu. To poprawia mi samopoczucie i sprawia, że przez cały dzień mam więcej energii” (Carmel, Francja).
  Przygotuj się na zmieniające się pory roku
 Co mówi Biblia: „Roztropny widzi niebezpieczeństwo i się kryje” (Przysłów 22:3).
 Jakie ma to znaczenie: Świeże powietrze i światło słoneczne służą zdrowiu fizycznemu i psychicznemu. Ale w zależności od tego, gdzie mieszkasz, korzystanie z nich może nie być łatwe w różnych porach roku.
 Spróbuj zrobić tak: Kiedy zbliża się zima, postaraj się, żeby w miejscu, gdzie pracujesz albo spędzasz dużo czasu, było jak najwięcej światła słonecznego. Nawet w chłodniejsze dni planuj aktywność na świeżym powietrzu. Jeśli to możliwe, zaopatrz się w zimowe ubrania, żebyś mógł spędzać na zewnątrz więcej czasu.
 Z kolei kiedy zbliża się lato, ludzie będą częściej poza domem, dlatego zachowaj ostrożność. Wybieraj taki czas i miejsca, żeby nie przebywać w tłumie.
Co mówią inni
„Tam, gdzie mieszkam, dużo pada, dlatego mam elastyczny plan dnia. Jak tylko zobaczę słońce, staram się jak najszybciej wyjść na zewnątrz. Nawet krótki spacer czy przejażdżka rowerem w słońcu bardzo poprawia mi nastrój” (Sameena, Francja).
„Latem było łatwiej, bo miałam więcej okazji do spędzenia czasu na świeżym powietrzu. Teraz zbliża się zima, więc robię sobie listę rzeczy, którymi będę mogła zajmować się w domu” (Tiffany, Kanada).
  Cały czas stosuj się do zasad bezpieczeństwa
 Co mówi Biblia: „Głupi jest lekkomyślny i zbyt pewny siebie” (Przysłów 14:16).
 Jakie ma to znaczenie: Choroba COVID-19 jest bardzo zaraźliwa i może prowadzić do śmierci. Dlatego jeśli nie jesteś ostrożny, dużo ryzykujesz.
 Spróbuj zrobić tak: Regularnie sprawdzaj oficjalne zalecenia podawane przez lokalne instytucje. Upewniaj się, że się do nich stosujesz. Nigdy nie zapominaj, że twoje zachowanie ma wpływ nie tylko na ciebie, ale też na twoją rodzinę i inne osoby.
Co mówią inni
„Robię, co mogę, żeby zapobiegać rozprzestrzenianiu się wirusa. To prawda, że niektórzy ignorują zalecenia, ale ja staram się chronić siebie i swoich bliskich” (Daryn, RPA).
  Dbaj o swoje relacje z Bogiem
 Co mówi Biblia: „Zbliżcie się do Boga, a On zbliży się do was” (Jakuba 4:8).
 Jakie ma to znaczenie: Bóg może ci pomóc radzić sobie w każdej trudnej sytuacji (Izajasza 41:13).
 Spróbuj zrobić tak: Codziennie czytaj fragment Słowa Bożego — Biblii. Żeby ci było łatwiej to robić, możesz skorzystać z planu czytania Biblii zamieszczonego w tym serwisie.
 Pomimo pandemii COVID-19 Świadkowie Jehowy na całym świecie organizują swoje zebrania w trybie wideokonferencji. Wirtualnie odbyła się też Pamiątka śmierci Jezusa i coroczny kongres. Jeśli chciałbyś zobaczyć, jak wyglądają takie spotkania, skontaktuj się ze Świadkami Jehowy.
Co mówią inni
„Mam teraz trochę dodatkowego czasu i wykorzystuję go na czytanie Biblii. Dzięki temu wzmacnia się moje zaufanie do obietnic Jehowy
 a. Upewniam się, że w przyszłości życie będzie wyglądać zupełnie inaczej” (Roberto, Włochy).
„Razem z mężem czytamy Biblię i staramy się nauczyć na pamięć niektórych wersetów. Oprócz tego modlimy się i rozmawiamy z innymi o biblijnej nadziei. To dodaje nam sił do radzenia sobie z obecną sytuacją” (Alta i jej mąż Jannie, RPA).
a Jehowa to wyjawione w Biblii imię Boga (Psalm 83:18).
 Fragmenty Biblii, które pomagają radzić sobie ze zmęczeniem pandemią
 Izajasza 30:15: „Zachowujcie spokój i okazujcie zaufanie — to będzie waszą siłą”.
 Wniosek: Kiedy ufamy radom od Boga, łatwiej nam zachować spokój w tych trudnych czasach.
 Przysłów 15:15: „Wszystkie dni uciśnionego są złe, ale kto ma radosne serce, cały czas ucztuje”.
 Wniosek: Skupianie się na pozytywnych sprawach pomoże ci zachować radość nawet w stresującym okresie.
 Przysłów 14:15: „Naiwny wierzy każdemu słowu, ale roztropny zastanawia się nad każdym swoim krokiem”.
 Wniosek: Stosuj się do zasad bezpieczeństwa i nie zakładaj pochopnie, że ograniczenia nie są już potrzebne.
 Izajasza 33:24: ‛Żaden człowiek nie powie: Jestem chory’.
 Wniosek: Bóg obiecuje, że usunie wszystkie choroby.",,https://www.jw.org/open?docid=501100011&prefer=lang&wtlocale=P
Zbór pomaga głuchoniewidomej siostrze w czasie pandemii,"Cynthia Pablo ma 64 lata i jest nieochrzczoną głosicielką ze zboru języka migowego Panghulo na Filipinach. Jest niesłysząca i niewidoma i żyje bardzo skromnie. Mieszka z krewnymi niebędącymi Świadkami Jehowy w gęsto zaludnionej dzielnicy miasta Valenzuela. Jej trudną sytuację dodatkowo skomplikowała pandemia, ale bracia ze zboru postanowili o nią zadbać.
Brat Ilumin przewozi motocyklem ubrania i niezbędne rzeczy dla Cynthii
Ze względu na swój wiek Cynthia jest w grupie podwyższonego ryzyka zachorowania na COVID-19. Pandemia spowodowała, że w tej okolicy są przerwy w dostawie wody, przez co trudno jej prać ubrania. Przed kryzysem pomagały jej w tym siostry ze zboru, ale obecnie uniemożliwiają to nałożone przez władze ograniczenia w przemieszczaniu się.
Brat Walter Ilumin, starszy zboru, uzyskał od miejscowych władz specjalne pozwolenie, dzięki któremu może wychodzić z domu, żeby pomóc Cynthii. Pozwolenie takie otrzymują tylko osoby, które wykonują niezbędne dla innych usługi. Oprócz prania ubrań Walter dostarcza jej też jedzenie i inne niezbędne artykuły. Ściśle trzyma się wszystkich wytycznych władz, na przykład nosi maseczkę i inne środki ochrony osobistej oraz często myje ręce.
Żeby podziękować braciom i siostrom, Cynthia nagrywa dla nich krótkie wiadomości wideo. Brat Ilumin pokazuje je następnie w zborze.
Cynthia bierze udział w służbie kaznodziejskiej przed pandemią
Ten sam starszy jeździ też do domu Cynthii, żeby tłumaczyć jej program zebrań zborowych odbywających się w trybie wideokonferencji. Dzięki tej pomocy Cynthia może się regularnie wypowiadać na zborowym studium Strażnicy. Jej udział w zebraniach mimo tych trudnych warunków bardzo zachęca innych.
Jesteśmy przekonani, że Jehowa odczuwa radość, widząc swoich sług niosących pokrzepienie i pomoc sobie nawzajem, „tym bardziej, że widzimy, jak ten dzień się przybliża” (Hebrajczyków 10:24, 25).","12 MAJA 2020
FILIPINY",https://www.jw.org/open?docid=702020262&prefer=lang&wtlocale=P
Świadkowie Jehowy wznawiają zebrania z osobistym udziałem obecnych,"Od 1 kwietnia 2022 roku Świadkowie Jehowy znowu organizują zebrania z osobistym udziałem obecnych. Nawet jeśli nasi bracia i siostry mieli początkowo jakieś obawy, to ich miejsce szybko zajęły łzy radości, śmiech i entuzjastyczne śpiewanie pieśni.
Dla niektórych była to pierwsza wizyta w Sali Królestwa.
Brat Krzysztof Hoszowski z Polski opowiada: „To było moje pierwsze zebranie w Sali Królestwa. Poznałem prawdę wirtualnie, mój chrzest był transmitowany na Zoomie. (...) Wiedziałem, jak wyglądają zebrania z osobistym udziałem obecnych, ponieważ oglądałem sporo materiałów wideo na ten temat. Zachwyciła mnie niezwykła atmosfera braterskiej miłości, radości i życzliwości”.
Gdy w marcu 2020 roku wybuchła pandemia COVID-19, Świadkowie Jehowy zaczęli organizować zebrania w trybie wideokonferencji. Teraz ci, którzy nie będą mogli przybyć do Sali Królestwa osobiście, dalej będą mieli możliwość łączyć się na zebrania przez internet.
Brat Neil Campbell z Edynburga w Szkocji mówi: „Kiedy usłyszałem muzykę i zacząłem śpiewać pierwszą pieśń, poczułem się bardzo szczęśliwy, że po dwóch latach znowu mogę być ze swoimi braćmi”.
Dziękujemy Jehowie, że mogliśmy wznowić zebrania z osobistym udziałem obecnych (Psalm 84:10).","4 KWIETNIA 2022
WIADOMOŚCI ZE ŚWIATA",https://www.jw.org/open?docid=702022179&prefer=lang&wtlocale=P
" ARTYKUŁ DO STUDIUM NR 29
Popieraj naszego nadzorcę, Jezusa","„Dano mi wszelką władzę w niebie i na ziemi” (MAT. 28:18).
PIEŚŃ 13 Jezus naszym wzorem
W SKRÓCIE
 *
1. Co jest wolą Jehowy?
 JEHOWA chce, żeby dobra nowina o Królestwie była dzisiaj głoszona po całej ziemi (Marka 13:10; 1 Tym. 2:3, 4). Jest to Jego dzieło i ma tak wielkie znaczenie, że nadzorowanie go powierzył swojemu ukochanemu Synowi. Możemy być pewni, że zgodnie z wolą Jehowy działalność kaznodziejska prowadzona pod umiejętnym nadzorem Jezusa zostanie ukończona, zanim nadejdzie koniec (Mat. 24:14).
2. Co omówimy w tym artykule?
2 W tym artykule omówimy, jak Jezus posługuje się „niewolnikiem wiernym i roztropnym”, żeby dostarczać pokarm duchowy i kierować swoimi naśladowcami w największej działalności kaznodziejskiej w historii (Mat. 24:45). Zastanowimy się też, jak każdy z nas może popierać Jezusa oraz wiernego niewolnika.
JEZUS NADZORUJE DZIEŁO GŁOSZENIA
3. Jaką władzę otrzymał Jezus?
3 Jezus nadzoruje dzieło głoszenia. Skąd możemy mieć taką pewność? Krótko przed wstąpieniem do nieba spotkał się ze swoimi wiernymi naśladowcami na górze w Galilei. Powiedział im: „Dano mi wszelką władzę w niebie i na ziemi”. Zwróćmy uwagę na jego kolejne słowa: „Idźcie więc i pozyskujcie uczniów wśród ludzi ze wszystkich narodów” (Mat. 28:18, 19). Tak więc władza Jezusa obejmuje między innymi nadzorowanie działalności kaznodziejskiej.
4. Skąd wiemy, że Jezus nadal nadzoruje dzieło głoszenia?
 4 Jezus powiedział, że dzieło głoszenia i pozyskiwania uczniów obejmie „wszystkie narody”. Obiecał też, że będzie ze swoimi naśladowcami „przez wszystkie dni aż do zakończenia systemu rzeczy” (Mat. 28:20). Te wypowiedzi wyraźnie wskazują, że działalność kaznodziejska miała być prowadzona pod nadzorem Jezusa aż do naszych czasów.
5. Jaki mamy udział w spełnianiu się proroctwa z Psalmu 110:3?
5 Jezus nie martwił się, że podczas zakończenia systemu rzeczy zabraknie głosicieli. Wiedział, że spełnią się prorocze słowa psalmisty: „Twój lud chętnie stawi się do dyspozycji w dniu, gdy będziesz wyruszał ze swoim wojskiem” (Ps. 110:3). Kiedy uczestniczysz w działalności kaznodziejskiej, popierasz Jezusa oraz wiernego niewolnika i bierzesz udział w spełnianiu się wspomnianego proroctwa. Chociaż działalność ta się rozwija, są pewne wyzwania.
6. Między innymi z jakim wyzwaniem muszą się mierzyć głosiciele Królestwa?
6 Jednym z wyzwań, z jakim muszą się mierzyć głosiciele Królestwa, jest sprzeciw. Odstępcy, przywódcy religijni i politycy przyczyniają się do tego, że wiele osób ma błędne wyobrażenie o naszej działalności. Jeśli nasi krewni, znajomi czy współpracownicy uwierzyli takiej propagandzie, mogą próbować nas powstrzymać od służenia Jehowie i głoszenia. W niektórych krajach sprzeciw przybiera formę zastraszania, gróźb, aresztowania, a nawet uwięzienia. Nie jesteśmy tym zaskoczeni. Jezus zapowiedział: „Z powodu mojego imienia wszystkie narody będą pałać do was nienawiścią” (Mat. 24:9). Sam fakt, że doświadczamy takiej nienawiści, jest dowodem na to, że naśladujemy Jezusa i cieszymy się uznaniem Jehowy (Mat. 5:11, 12). Za tym sprzeciwem stoi Szatan. Ale Jezus jest od niego o wiele potężniejszy! Dobra nowina dociera do ludzi ze wszystkich narodów właśnie dzięki jego wsparciu.
7. Jakie widzisz dowody na to, że spełnia się proroctwo z Objawienia 14:6, 7?
7 Jako głosiciele Królestwa musimy też mierzyć się z barierą językową. W objawieniu danym Janowi Jezus wyjawił, że w naszych czasach dobra nowina pokona tę przeszkodę (odczytaj Objawienie 14:6, 7). Jak to się dzieje? Dajemy możliwość usłyszeć dobrą nowinę o Królestwie jak największej liczbie ludzi. Dzisiaj na całym świecie mogą oni korzystać z naszego serwisu internetowego jw.org, który zawiera oparte na Biblii materiały w przeszło 1000 języków! Ciało Kierownicze wydało zgodę na przetłumaczenie książki Już zawsze ciesz się życiem! — naszego podstawowego narzędzia do pozyskiwania uczniów — na ponad 700 języków. Pokarm duchowy jest też udostępniany w formie nagrań wideo dla niesłyszących oraz publikacji wydawanych pismem brajla dla niewidomych. Wyraźnie dostrzegamy, jak spełniają się proroctwa biblijne. Ludzie „ze wszystkich narodów mówiących różnymi językami” uczą się posługiwać „czystą mową” prawdy biblijnej (Zach. 8:23; Sof. 3:9). Wszystko to udaje się osiągnąć dzięki kierownictwu Jezusa Chrystusa.
8. Jakie rezultaty przyniosła dotąd nasza działalność kaznodziejska?
 8 Obecnie do organizacji Jehowy należy ponad 8 milionów osób z 240 krajów i każdego roku kolejne dziesiątki tysięcy przyjmują chrzest. Ale ważniejsza od liczb jest „nowa osobowość” tych chrześcijan, czyli duchowe przymioty, które rozwijają (Kol. 3:8-10). Wielu porzuciło niemoralne postępowanie, przemoc, uprzedzenia czy nacjonalistyczne nastawienie. Spełnia się na nich proroctwo z Księgi Izajasza 2:4, które mówi, że „nie będą się już uczyć sztuki wojennej”. Kiedy pilnie pracujemy nad nową osobowością, przyciągamy ludzi do Bożej organizacji i dowodzimy, że naśladujemy naszego nadzorcę, Chrystusa Jezusa (Jana 13:35; 1 Piotra 2:12). Dzięki czemu jest to możliwe? Dzięki temu, że Jezus udziela nam potrzebnego wsparcia.
JEZUS USTANAWIA NIEWOLNIKA
9. Jaką zapowiedź dotyczącą czasu końca znajdujemy w Mateusza 24:45-47?
9 Odczytaj Mateusza 24:45-47. Jezus zapowiedział, że w czasie końca ustanowi niewolnika wiernego i roztropnego, żeby dostarczał pokarm duchowy. Należało się więc spodziewać, że w naszych czasach ten niewolnik będzie ciężko pracował. I tak właśnie jest. Nasz nadzorca posługuje się niewielką grupą namaszczonych chrześcijan, żeby dostarczać „pokarm we właściwym czasie” swoim sługom i osobom zainteresowanym. Chrześcijanie ci nie uważają, że są ‛panami naszej wiary’ (2 Kor. 1:24). Uznają raczej, że „wodzem i rozkazodawcą” jest Jezus Chrystus (Izaj. 55:4).
10. Która publikacja z tych ukazanych na ilustracji pomogła ci zacząć służyć Jehowie?
10 Od roku 1919 wierny niewolnik przygotował wiele różnych publikacji, dzięki
 którym osoby zainteresowane mogły po raz pierwszy zetknąć się z prawdami biblijnymi. W roku 1921 wydano książkę Harfa Boża, która pomagała poznać podstawowe nauki z Biblii. Z czasem wydano kolejne publikacje. Która z nich pomogła tobie poznać i pokochać naszego niebiańskiego Ojca? Czy była to książka „Niech Bóg będzie prawdziwy”, Prawda, która prowadzi do życia wiecznego, Będziesz mógł żyć wiecznie w raju na ziemi, Wiedza, która prowadzi do życia wiecznego, Czego naprawdę uczy Biblia?, Czego nas uczy Biblia?, a może nasza najnowsza publikacja do studium — Już zawsze ciesz się życiem!? Wszystkie te publikacje w czasie ich wydania zaspokajały konkretne potrzeby.
11. Dlaczego każdy z nas potrzebuje pokarmu duchowego?
11 Nie tylko osoby zainteresowane potrzebują odżywczego pokarmu duchowego. Potrzebuje go każdy z nas. Apostoł Paweł napisał: „Pokarm stały jest przeznaczony dla ludzi dojrzałych”. Potem dodał, że korzystanie z takiego duchowego pokarmu pomoże nam „w odróżnianiu tego, co właściwe, od tego, co niewłaściwe” (Hebr. 5:14). W tych trudnych czasach, kiedy normy moralne obniżyły się bardziej niż kiedykolwiek, trzymanie się zasad Jehowy może być prawdziwym wyzwaniem. Ale Jezus dba o to, żeby pokarm duchowy, który otrzymujemy, zapewniał nam niezbędne siły. Jego źródłem jest natchnione Słowo Boże, Biblia. Wierny niewolnik przygotowuje i dostarcza go pod kierownictwem Jezusa.
12. Jak wzorem Jezusa otaczamy imię Boże należną mu chwałą?
12 Tak jak Jezus, otaczamy imię Boże należną mu chwałą (Jana 17:6, 26). Na przykład w roku 1931 przyjęliśmy
 opartą na Biblii nazwę Świadkowie Jehowy, która utożsamia nas z imieniem naszego niebiańskiego Ojca (Izaj. 43:10-12). A od października tamtego roku imię Boże zaczęło się pojawiać na okładce każdego wydania czasopisma Strażnica. Poza tym w Piśmie Świętym w Przekładzie Nowego Świata przywrócono imieniu Bożemu należne mu miejsce. Bardzo to kontrastuje z postawą kościołów chrześcijaństwa, które usuwają imię Jehowy z wielu przekładów Biblii.
JEZUS KIERUJE SWOIMI NAŚLADOWCAMI
13. Co cię przekonuje, że Jezus posługuje się dzisiaj niewolnikiem wiernym i roztropnym? (Jana 6:68).
13 Za pośrednictwem niewolnika wiernego i roztropnego Jezus utworzył na ziemi wspaniałą organizację, która krzewi czyste wielbienie. Co o niej myślisz? Być może przypominają ci się słowa apostoła Piotra, który powiedział do Jezusa: „Do kogo odejdziemy? Ty nauczasz o życiu wiecznym” (Jana 6:68). Jak wyglądałoby nasze życie, gdybyśmy nie przyłączyli się do organizacji Jehowy? Za jej pomocą Chrystus dba o to, żebyśmy byli dobrze odżywieni pod względem duchowym. Szkoli nas też, żebyśmy skutecznie pełnili naszą służbę. Poza tym pomaga nam „włożyć na siebie nową osobowość”, dzięki czemu możemy podobać się Jehowie (Efez. 4:24).
14. Jakie korzyści odniosłeś podczas pandemii COVID-19 z tego, że należysz do organizacji Jehowy?
14 W tych trudnych czasach Jezus zapewnia nam mądre przewodnictwo. Korzyści, jakie z tego odnosimy, stały
 się wyraźnie widoczne, kiedy wybuchła pandemia COVID-19. W czasie, gdy wielu ludzi nie wiedziało, jak się zachować, Jezus zadbał o to, żebyśmy otrzymali jasne wskazówki, które służą naszemu bezpieczeństwu. Zachęcono nas, żebyśmy nosili maseczki w miejscach publicznych i zachowywali dystans społeczny. Starszym przypomniano, żeby utrzymywali regularny kontakt ze wszystkimi osobami w zborze i byli na bieżąco z ich potrzebami fizycznymi i duchowymi (Izaj. 32:1, 2). Oprócz tego otrzymywaliśmy wskazówki i zachęty w sprawozdaniach Ciała Kierowniczego.
15. Jakie wskazówki dotyczące organizowania zebrań i służby otrzymaliśmy podczas pandemii i jakie rezultaty to przyniosło?
15 W czasie pandemii otrzymaliśmy też jasne wskazówki, jak organizować zebrania i jak pełnić służbę. Niemal z dnia na dzień zaczęliśmy organizować chrześcijańskie zebrania, zgromadzenia i kongresy za pomocą narzędzi elektronicznych. Zaczęliśmy głosić głównie listownie i przez telefon. Jehowa błogosławił naszym wysiłkom. Wiele Oddziałów zanotowało wzrost liczby głosicieli. W tym okresie sporo osób miało zachęcające przeżycia (zobacz ramkę „
 Jehowa błogosławi naszej służbie”).
 Jehowa błogosławi naszej służbie
Małżeństwo z Ameryki Centralnej przez 15 lat mieszkało w Europie. Kiedy wybuchła pandemia, postanowili głosić wszystkim swoim krewnym i znajomym z Ameryki Centralnej. Żeby do nich dotrzeć, wysłali przez internet ponad 200 wiadomości. Potem dokonywali odwiedzin ponownych u tych, którzy okazali zainteresowanie, i wysyłali im linki do naszych publikacji i filmów. Jehowa pobłogosławił ich wysiłkom. W ciągu ośmiu miesięcy zaczęli prowadzić 14 studiów biblijnych!
Podczas listopadowej kampanii w roku 2020, kiedy rozpowszechnialiśmy Strażnicę zatytułowaną „Czym jest Królestwo Boże?”, pewien brat zadzwonił do dawnego kolegi ze szkoły podstawowej. Człowiek ten zgodził się przeczytać czasopismo i porozmawiać z bratem następnego tygodnia. W trakcie kolejnej rozmowy powiedział: „Zanim zadzwoniłeś, modliłem się do Boga, żeby pomógł mi zrozumieć, czego ode mnie wymaga”. Mężczyzna ten zgodził się na studium Biblii, zaczął korzystać z zebrań i stosować się do tego, czego się uczył. Później powiedział bratu: „W przeszłości czułem, że czegoś mi w życiu brakuje. Teraz wiem, że chodziło o Jehowę. Jestem ci bardzo wdzięczny, że pomogłeś mi się do Niego zbliżyć”.
16. Czego możemy być pewni?
16 Niektórzy mogli uważać, że w związku z pandemią organizacja jest przesadnie ostrożna. Ale wielokrotnie się przekonywaliśmy, że otrzymane wskazówki są bardzo mądre (Mat. 11:19). Kiedy rozmyślamy o tym, w jak troskliwy sposób Jezus prowadzi swój lud, upewniamy się, że bez względu na to, co przyniesie jutro, Jehowa i Jego ukochany Syn będą z nami (odczytaj Hebrajczyków 13:5, 6).
17. Co myślisz o pełnieniu służby pod nadzorem Jezusa?
17 Jesteśmy bardzo szczęśliwi, że Jezus jest naszym nadzorcą! Należymy do organizacji, która pokonuje wszelkie bariery kulturowe, narodowościowe i językowe. Jesteśmy dobrze odżywieni pod względem duchowym i wyposażeni do pełnienia służby kaznodziejskiej. Każdy z nas uczy się, jak dbać o nową osobowość i jak okazywać innym miłość. Mamy wszelkie powody szczycić się tym, że naszym nadzorcą jest Jezus!
CO CIĘ PRZEKONUJE, ŻE JEZUS...
nadzoruje ogólnoświatowe dzieło głoszenia?
posługuje się niewolnikiem wiernym i roztropnym, żeby dostarczać pokarm duchowy?
przewodzi swoim naśladowcom w trudnych czasach?
PIEŚŃ 16 Sławmy Jehowę za Jego Pomazańca
^ Miliony mężczyzn, kobiet i dzieci gorliwie głoszą dobrą nowinę. Czy ty też do nich należysz? Jeśli tak, to wykonujesz tę pracę pod nadzorem naszego Pana, Jezusa Chrystusa. W tym artykule rozważymy dowody na to, że nadzoruje on działalność kaznodziejską prowadzoną w naszych czasach. Rozmyślanie o nich umocni nasze postanowienie, żeby dalej służyć Jehowie pod kierownictwem Chrystusa.",,https://www.jw.org/open?docid=2022481&prefer=lang&wtlocale=P
Przeniesienie Biura Oddziału we Włoszech posuwa się naprzód mimo różnych przeciwności,"Mimo kryzysu ekonomicznego i zdrowotnego przeniesienie włoskiego Biura Oddziału Świadków Jehowy do Bolonii posuwa się naprzód. Dnia 5 września 2020 roku osiągnięto ważny etap tego projektu — ukończono pierwszy budynek mieszkalny. Zgodnie z planem nowe Biuro Oddziału ma być gotowe w całości do końca 2023 roku.
Przedsięwzięcie to nadzoruje Komitet Budowy złożony z pięciu braci. Prace projektowe i budowlane związane z właśnie ukończonym budynkiem zlecono firmie zewnętrznej. Budowa rozpoczęła się we wrześniu 2018 roku.
W 2019 roku wiele włoskich firm boleśnie odczuło poważny kryzys ekonomiczny. Podwykonawca zmuszony był przerwać i zreorganizować prace. Na szczęście duża część prac budowlanych była już wtedy wykonana, co skróciło przerwę.
Wnętrze mieszkania
Na początku 2020 roku północne Włochy, w tym Bolonię, dotknęła pandemia COVID-19. Władze lokalne i krajowe zamroziły wiele form działalności, w tym projekty budowlane. Ale po miesiącu niektóre ograniczenia zostały zdjęte i prace można było kontynuować przy zachowaniu ogólnych wytycznych zdrowotnych oraz zasad bezpieczeństwa wprowadzonych przez naszą organizację.
Brat Paolo Comparato z Komitetu Budowlanego opowiada: „Dziękujemy Jehowie za takie ekscytujące możliwości. Bez Jego ducha nie bylibyśmy w stanie pokonać wszystkich przeciwności”.
Cristina Dallacasa, prezes firmy wykonującej prace budowlane, powiedziała: „Cieszymy się, że Świadkowie Jehowy wybrali nas, żebyśmy zbudowali jeden z ich najważniejszych budynków we Włoszech. Działamy razem jako zespół, dzięki czemu pokonaliśmy wszystkie przeciwności, które się wyłoniły. Świadkowie Jehowy bardzo się przykładają do swoich projektów, a szczególną uwagę zwracają na bezpieczeństwo osób na placu budowy”. Na koniec dodała: „Przede wszystkim cieszę się, że mam do czynienia z ludźmi uczciwymi i godnymi zaufania. To bardzo pokrzepiające w tym okresie kryzysu społecznego i gospodarczego”.
Jesteśmy przekonani, że Jehowa w dalszym ciągu będzie wspierał to przedsięwzięcie, żeby przysparzało chwały Jego imieniu (Psalm 127:1).","16 LISTOPADA 2020
WŁOCHY",https://www.jw.org/open?docid=702020456&prefer=lang&wtlocale=P
"10 lat istnienia serwisu internetowego jw.org — część 1
Materiały wideo i publikacje o tematyce biblijnej w formacie elektronicznym","Jak już informowaliśmy, w 2022 roku minęło 25 lat funkcjonowania oficjalnej strony internetowej Świadków Jehowy. Ale 10 lat temu, 27 sierpnia 2012 roku, powstał serwis internetowy jw.org w odświeżonej formie. Ten trzyczęściowy cykl artykułów pokaże, jakich korzyści ten serwis przysparza milionom użytkowników.
Materiały filmowe: Na kongresach w 2012 roku ogłoszono wydanie na płytach DVD pierwszych dwóch odcinków nowej serii zatytułowanej Zostań przyjacielem Jehowy. Jednak nośniki te stopniowo traciły na popularności, a koszty ich produkcji wzrastały. Gdy latem 2012 zaczęła działać odświeżona strona internetowa, pojawiło się lepsze narzędzie dystrybucji takich materiałów. Dlatego w styczniu 2013 roku kolejny odcinek Zostań przyjacielem Jehowy, zatytułowany Zawsze się módl, ukazał się na jw.org. Dotychczas wydano ponad 40 odcinków tej serii.
W 2013 roku ukazał się również filmik Dlaczego warto studiować Biblię? Okazał się on cennym narzędziem w służbie kaznodziejskiej. Od tej pory rozpowszechnianie materiałów wideo dostępnych na jw.org stało się ważną metodą głoszenia dobrej nowiny. Na przykład w sierpniu 2014 roku w trakcie kampanii rozpowszechniania traktatu o serwisie jw.org pobrano lub obejrzano jakieś 14 milionów filmików.
Pewien brat, który brał udział w pracach nad serwisem jw.org, przyznał: „To, jak Jehowa przygotowywał nas na przyszłe wydarzenia, bardzo umacnia wiarę. Nie wiedzieliśmy wtedy, że nowy sposób udostępniania materiałów filmowych stanie się tak ważny”. Na przykład w październiku 2014 roku zaczęły się ukazywać audycje JW Broadcasting i już w tym miesiącu pobrano 37 milionów materiałów wideo. Gdy w 2020 roku wybuchła pandemia COVID-19, znów znacząco wzrosła ilość materiałów pobieranych z jw.org. W 2022 roku przeciętnie każdego miesiąca z serwisu pobieranych jest ponad 260 milionów materiałów filmowych.
Publikacje w formacie elektronicznym: W minionych kilkunastu latach wielu czytelników zamiast publikacji drukowanych zaczęło preferować materiały w formacie cyfrowym dostępne online lub w aplikacjach mobilnych. Po uruchomieniu odświeżonego serwisu w 2012 roku użytkownicy mogą czytać czasopisma online, zanim jeszcze dostaną ich wersje drukowane. Produkcja publikacji elektronicznych jeszcze bardziej przyśpieszyła po uruchomieniu aplikacji JW Library w 2013 roku. Znakomicie uzupełnia ona serwis internetowy i jest świetną platformą do czytania i studiowania publikacji elektronicznych.
Początkowo publikacje wydawane na letnich kongresach pojawiały się w serwisie i w aplikacji dopiero w styczniu następnego roku. Jednak na kongresach regionalnych w 2015 roku obecni z radością przyjęli informację, że mogą od razu pobierać wersje elektroniczne wydawanych publikacji — w tym książkę Jezus — droga, prawda i życie, broszurę Wróć do Jehowy, a także materiał filmowy Czym jest prawdziwa miłość? W następnym roku, w audycji miesięcznej JW Broadcasting z maja 2016 roku, brat Anthony Morris z Ciała Kierowniczego ogłosił wydanie broszury Odpowiedzi na 10 pytań młodych ludzi i powiadomił, że od razu można ją pobierać. Po raz pierwszy wszyscy bracia na świecie usłyszeli ogłoszenie o wydaniu nowej publikacji w tym samym momencie.
Organizacja Jehowy od dawna posługuje się osiągnięciami techniki, żeby rozgłaszać orędzie o Królestwie Bożym. Serwis internetowy jw.org w niesamowity sposób umożliwia udostępnianie „pokarmu we właściwym czasie” (Mateusza 24:45).
Liczba materiałów filmowych pobieranych każdego miesiąca
Liczba odwiedzających serwis każdego miesiąca
Wydanie Zawsze się módl, styczeń 2013
Uruchomienie aplikacji JW Library, październik 2013
Ogólnoświatowa kampania informowania o serwisie jw.org, sierpień 2014
Uruchomienie JW Broadcasting, październik 2014
Udostępnianie wersji elektronicznych publikacji wydanych na kongresie, maj 2015
Wydanie Odpowiedzi na 10 pytań młodych ludzi, maj 2016","28 GRUDNIA 2022
WIADOMOŚCI ZE ŚWIATA",https://www.jw.org/open?docid=702022287&prefer=lang&wtlocale=P
Czy istnieje środek zaradczy?,"Czy istnieje środek zaradczy?
„NABIERAMY coraz głębszego przekonania, że pomyślność, a może nawet przeżycie rodzaju ludzkiego będzie zależeć od naszej umiejętności wykrywania pojawiających się chorób. (...) Co by się z nami obecnie działo, gdyby HIV był patogenem przenoszonym drogą powietrzną? A czy mamy jakąś pewność, że w przyszłości nie wystąpi podobna infekcja szerząca się w ten sposób?” Tak wypowiedział się w 1993 roku w Genewie na konferencji naukowej D. A. Henderson, który odegrał znaczącą rolę w zwalczaniu ospy.
W jaki sposób wykrywać powstające choroby? Na świecie istnieje system wczesnego ostrzegania o epidemiach chorób tropikalnych — jest to sieć 35 laboratoriów przekazujących informacje Światowej Organizacji Zdrowia (WHO). Jednakże przegląd tych placówek badawczych wykazał, że przeszło połowa
nie była przygotowana do rozpoznania takich zabójców, jak japońskie zapalenie mózgu, wirusy z grupy hanta czy gorączka Rift Valley. Tylko 56 procent mogłoby wykryć przenoszonego przez komary wirusa żółtej febry — choroby objawiającej się wymiotami, martwicą wątroby i krwawieniem wewnętrznym. W roku 1992 w Kenii zmarło na nią co najmniej 28 osób, zanim lekarze odkryli przyczynę. Przez sześć miesięcy sądzili, że walczą z malarią.
Programy nadzoru zawodzą również dlatego, iż nie pozwalają rozpoznać chorób wirusowych o długim okresie inkubacyjnym. Na przykład wirus HIV potrafi się ukrywać w organizmie nosiciela, zarażać w tym czasie innych i ujawnić się jako AIDS dopiero po 10 latach. Obecna pandemia AIDS wybuchła niemal jednocześnie na trzech kontynentach i szybko zaatakowała 20 państw. Wyraźnie widać, że system wczesnego ostrzegania nie zadziałał!
Pomimo tych trudności wielu naukowców nadal snuje optymistyczne prognozy, zapowiadając na nadchodzące lata wielkie, przełomowe odkrycia. Gazeta International Herald Tribune donosi: „Zdaniem wielu uczonych największą szansę prawdziwego przełomu stwarza biotechnologia, ingerencja w zapis genetyczny żywych komórek. Pracownicy naukowi przedsiębiorstw stosujących biotechnologię mają nadzieję na uzyskanie komórek, które wytwarzałyby substancje niszczące drobnoustroje — byłaby to nowa generacja antybiotyków, produkt inżynierii genetycznej”.
Ale jest także odwrotna strona medalu. Inżynieria genetyczna umożliwia wprowadzenie genów do niegroźnego wirusa, który z kolei jest w stanie przekazać je człowiekowi. Chociaż więc omawiana technika daje się wykorzystać z pożytkiem dla ludzi — niewykluczone, że utoruje drogę produkcji wspomnianych antybiotyków — to równie dobrze może zostać zastosowana na ich szkodę.
Na przykład geny wirusa Ebola mogą zostać przypadkowo lub umyślnie wszczepione wirusowi grypy lub odry. Taki śmiercionośny mikroorganizm mógłby się potem przenosić wskutek kaszlu lub kichania. Zdaniem doktora Karla Johnsona, który całe życie bada takie wirusy, jak Machupo czy Ebola, już niedługo możemy doczekać czasów, kiedy „każdy szaleniec z wykształceniem biologicznym, wyposażony w sprzęt wartości kilku tysięcy dolarów, zdoła wyprodukować takie zarazki, że Ebola w porównaniu z nimi wyda się drobnostką”. Podobne obawy dręczą także innych biologów.
Środek zaradczy
Aby zapobiegać chorobom zakaźnym, nie wystarczy wynajdywać nowe lekarstwa. Trzeba usunąć przyczyny chorób — rozwiązać problem ubóstwa, wojen, uchodźstwa, niewłaściwego stosowania leków, przepełnionych miast, niezdrowego stylu życia, zanieczyszczania i dewastowania środowiska. Odpowiedz szczerze: Czy twoim zdaniem ludzkość wybrnie z tej zawiłej sytuacji?
Słowo Boże ostrzega: „Nie pokładajcie ufności w książętach ani w człowieku, który nie może pomóc!” W takim razie komu zaufać? Nieco dalej wyjaśniono: „Błogosławiony ten, którego pomocą jest Bóg Jakuba, którego nadzieja jest w Panu [Jehowie, NW], Bogu jego. On uczynił niebo i ziemię”. Tylko Jehowa, Stwórca człowieka, potrafi wybawić ludzkość z kłopotów (Psalm 146:3-6).
W natchnionym Słowie Jehowy, w Biblii, zanotowano doniosłe proroctwo o ‛znaku zakończenia systemu rzeczy’, w którym Jezus przepowiedział dolegliwości fizyczne trapiące nasze pokolenie. Oświadczył: „Będą (...) w jednym miejscu po drugim zarazy” (Mateusza 24:3-8; Łukasza 21:10, 11).
Jednakże Biblia obiecuje też nadejście takich czasów, gdy na ziemi rządzonej przez Królestwo Boże „żaden mieszkaniec nie powie: Jestem chory” (Izajasza 33:24; Mateusza 6:9, 10). Osoby ufające Jehowie mają więc solidne podstawy, by wierzyć, że posłuszna ludzkość dostąpi wkrótce trwałego wyzwolenia nie tylko od trapiących ją śmiertelnych chorób, ale także od problemów, które je wywołują. Prawdziwi chrześcijanie cenią wysiłki lekarzy toczących trudną walkę ze śmiercionośnymi drobnoustrojami. Niemniej zdają sobie sprawę, że tylko Bóg, który „leczy wszystkie choroby”, może się całkowicie uporać z dolegliwościami fizycznymi i śmiercią (Psalm 103:1-3; Objawienie 21:1-5; 22:1, 2).
[Ilustracja na stronie 10]
W Biblii obiecano nadejście takich czasów, gdy nikt nie powie: „Jestem chory”",,https://wol.jw.org/wol/finder?wtlocale=P&docid=101996123&q=jehowy+%2Bpandemia&p=doc&srcid=sch&srctype=jwo
Gdzie AIDS jest pandemią,"Gdzie AIDS jest pandemią
W CIĄGU niespełna 15 lat cień AIDS padł na wszystkie kontynenty. Tak krótki okres wystarczył, by eksplozja tej „bomby biologicznej” przybrała rozmiary pandemii. Według ocen Światowej Organizacji Zdrowia (WHO) codziennie na świecie zaraża się wirusem AIDS 5000 ludzi, to znaczy więcej niż trzy osoby na minutę! Najbardziej poszkodowane są pod tym względem najbiedniejsze rejony świata, czyli kraje rozwijające się. Z prognoz WHO wynika, że jeszcze przed rokiem 2000 na państwa te przypadnie aż 90 procent wszystkich zarażeń wirusem HIV, a w końcu będzie tam mieszkać 90 procent wszystkich chorych na AIDS.
Najtragiczniejsze ofiary
Rose miała 27 lat i wychowywała trójkę dzieci, kiedy jej mąż nagle zachorował. Po kilku miesiącach zmarł. Nie było wówczas pewności co do przyczyny jego śmierci. Lekarze rozpoznali gruźlicę. Krewni uważali, że ktoś rzucił na niego urok. Rodzina męża zaczęła grabić dobytek wdowy. Pod jej nieobecność uprowadzono dzieci. Rose musiała wrócić do swej rodzinnej wioski. Dwa lata później zaczęła cierpieć na biegunkę i wymioty. Wtedy uświadomiła sobie, że jej mąż umarł na AIDS i że ona również jest zarażona. Po upływie dalszych trzech lat Rose zmarła, mając 32 lata.
Do takich tragedii dochodzi obecnie nader często. Zdarza się, że wymierają całe rodziny, a nawet wsie.
„Największy problem zdrowotny naszych czasów”
Rządy krajów rozwijających się mają bardzo ograniczone możliwości działania w tej sprawie. Brakuje im środków pieniężnych, a muszą przeznaczać duże nakłady na zaspokojenie innych niezwykle pilnych potrzeb, toteż problem AIDS okazuje się kroplą przepełniającą czarę. Sytuację pogarsza światowa recesja gospodarcza, niedostatek żywności, klęski żywiołowe, wojny oraz miejscowe zwyczaje i przesądy. Zapewnienie specjalistycznej opieki szybko rosnącej liczbie chorych na AIDS wymaga odpowiedniego sprzętu i lekarstw, co jest kosztowne. Sporo większych szpitali popada obecnie w ruinę, w dodatku są one przepełnione i cierpią na niedobór personelu. Aby zrobić miejsce dla innych pacjentów, których stale przybywa, przeważającą część chorych na AIDS odsyła się do domu, gdzie czekają na śmierć. Z AIDS wiążą się alarmujące postępy innych chorób, takich jak gruźlica. Z niektórych krajów napływają doniesienia, że w ostatnich trzech latach podwoiła się liczba śmiertelnych ofiar gruźlicy i że cierpi na nią niekiedy aż 80 procent hospitalizowanych chorych na AIDS.
Społeczne skutki AIDS
Pandemia AIDS odbiła się nie tylko na funkcjonowaniu służby zdrowia, ale również na wszystkich dziedzinach życia gospodarczego i społecznego. Aż 80 procent zarażonych to ludzie w wieku najbardziej
produktywnym — od 16 do 40 lat. Do tej grupy wiekowej należy większość żywicieli rodzin. Gdy zapadają na AIDS i umierają, najmłodsze dzieci i osoby w podeszłym wieku pozostają bez środków do życia. Zgodnie ze zwyczajem panującym w Afryce osierocone dziecko zostaje przygarnięte i zaadoptowane przez dalszą rodzinę. Obecnie jednak często się zdarza, iż dziadkowie lub inni żyjący krewni są za starzy albo zbyt obciążeni troszczeniem się o własne dzieci. Sieroty znajdują się więc w krytycznym położeniu, wzrasta też liczba bezdomnych dzieci. Według prognoz WHO do końca XX wieku tylko w krajach położonych na południe od Sahary będzie żyło ponad 10 milionów osieroconych dzieci.
Wskutek plagi AIDS najbardziej cierpią kobiety. To właśnie od nich się oczekuje, że oprócz wywiązywania się ze wszystkich innych prac domowych będą przez całą dobę pielęgnować chorych i umierających.
Zastosowane środki
Na początku lat osiemdziesiątych wielu urzędników państwowych, zrażonych atmosferą niechęci wokół AIDS i nieświadomych tempa rozprzestrzeniania się choroby, przybrało apatyczną, bierną postawę. Ale w roku 1986 rząd ugandyjski wypowiedział AIDS wojnę. O Ugandzie mówi się, że od dziewięciu lat stosuje „najnowocześniejsze z dotąd opracowanych metod zapobiegania AIDS”.
Obecnie w Ugandzie jest ponad 600 krajowych i międzynarodowych organizacji usiłujących powstrzymać szerzenie się AIDS. Te instytucje charytatywne pokryły cały kraj siecią ośrodków krzewienia wiedzy o AIDS. Uświadomieniu społeczeństwu zagrożeń związanych z tą chorobą służą sztuki teatralne, tańce, piosenki, programy radiowe i telewizyjne, gazety i sieć telefoniczna. Chorym na AIDS, jak również wdowom i sierotom zapewnia się opiekę w domu, udziela wsparcia materialnego oraz fachowych porad.
Świadkowie Jehowy uważają troszczenie się o sieroty i wdowy za element oddawania czci Bogu (Jakuba 1:27; 2:15-17; 1 Jana 3:17, 18). Zbór nikogo nie wyręcza w zaspokajaniu potrzeb rodziny. Niemniej życzliwie przychodzi z pomocą osobom nie mającym bliskich krewnych oraz sierotom i wdowom niezdolnym do zarobienia na swe utrzymanie.
Przykładem niech będą przeżycia Joyce, mieszkanki Kampali, stolicy Ugandy. Była Świadkiem Jehowy, ale zachorowała na AIDS i w sierpniu 1993 roku zmarła. Przed śmiercią tak opisała swą historię: „Wychowywałam się w religii protestanckiej, a potem wyszłam za katolika. W kościele widziałam jednak wiele osób prowadzących się niemoralnie, więc przestałam tam chodzić. Moja najstarsza siostra studiowała Biblię ze Świadkami Jehowy i kiedy mnie odwiedziła, opowiedziała o tym, czego się dowiaduje.
„Gdy zaczęłam studiować Pismo Święte, mąż bardzo się temu sprzeciwiał. Nawet rodzice byli przeciwni, zwłaszcza ojciec. Trwało to dwa lata, ale się nie zniechęciłam, byłam bowiem przekonana, że poznaję prawdę. Kiedy powiedziałam mężowi, że chcę zostać ochrzczona, wpadł we wściekłość. Pobił mnie i kazał mi opuścić dom. Wyprowadziłam się więc do wynajętego pokoiku.
„Jakiś czas później mąż poprosił, żebym wróciła. Wkrótce potem zaczął opadać z sił i niedomagać. Byłam zaskoczona, gdyż zawsze cieszył się doskonałym zdrowiem. W końcu uświadomiliśmy sobie, że to AIDS. W roku 1987 zmarł. Działałam już wtedy jako pionierka stała [głosicielka pełnoczasowa] i chociaż zostałam sama z pięciorgiem dzieci, nie zrezygnowałam ze służby pionierskiej.
„Cztery lata później, w roku 1991, zdałam sobie sprawę, że mąż zaraził mnie AIDS. Zaczęłam podupadać na zdrowiu, gwałtownie chudnąć, miałam wysypkę i częste
nawroty grypy. Dalej byłam pionierką i prowadziłam 20 studiów biblijnych, ale ponieważ coraz bardziej słabłam, musiałam zmniejszyć ich liczbę do 16. Siedem osób, z którymi studiowałam, dało się później ochrzcić.
„Nigdy nie czułam się odizolowana ani przygnębiona, gdyż zbór udzielał mi prawdziwego wsparcia. Kiedy już tak bardzo opadłam z sił, że zaczęłam opuszczać niektóre zebrania, bracia nagrywali je dla mnie, dzięki czemu w dalszym ciągu korzystałam z pokarmu duchowego. Starsi zboru sporządzili plan dyżurów, aby duchowe siostry mogły się mną na zmianę opiekować i czuwać przy mnie nawet w nocy. Martwiłam się tylko o jedno: o los moich dzieci. Co z nimi będzie, gdy mnie zabraknie?
„Ponieważ w Afryce majątek zmarłego często przejmują krewni, wciąż modliłam się w tej sprawie do Jehowy. Postanowiłam sprzedać dom i wybudować niewielkie segmenty mieszkalne, które można by wynajmować; dzięki temu dzieci miałyby zapewniony dach nad głową i źródło stałego dochodu. Bracia ze zboru zajęli się sprzedażą mojego domu, kupnem nowej działki i budową segmentów. Mieszkałam w jednym z nich i nie musiałam się już martwić, gdyż wiedziałam, że dzieci znajdą się pod dobrą opieką.
„Krewni, oburzeni, iż sprzedałam dom, wszczęli ze mną walkę prawną. Ale duchowi bracia znów przyszli mi z pomocą i w moim imieniu załatwili tę sprawę. Wygraliśmy proces. Wprawdzie obecnie jestem bardzo słaba, lecz dzięki troskliwej organizacji Jehowy i nadziei na przyjście Królestwa nie tracę ducha. Ze względu na mój stan przebywam w szpitalu, a ponieważ brakuje tu żywności i pościeli, moje duchowe siostry wciąż mi towarzyszą, opiekując się mną dniem i nocą”.
Po sześciu miesiącach spędzonych w szpitalu Joyce została wypisana do domu. Dwa dni później zmarła. Pięciorgiem sierot zaopiekowała się pionierka z miejscowego zboru, wychowująca też troje własnych dzieci.
Jak rozwiązać ten problem
Yoweri Kaguta Museveni, prezydent Ugandy, gdzie AIDS jest już pandemią, oświadczył: „Uważam, że w obliczu zagrożenia spowodowanego AIDS i innymi chorobami przenoszonymi drogą płciową najlepszym rozwiązaniem jest domaganie się na forum publicznym, by każdy mężczyzna i każda kobieta traktowali swych bliźnich w sposób nacechowany szacunkiem, czcią i poczuciem odpowiedzialności”. Krótko mówiąc, trzeba wrócić do przestrzegania zasady moralnej nakazującej wierność w obrębie monogamicznego małżeństwa. Wszyscy zgodnie przyznają, że tylko w taki sposób można zapewnić sobie bezpieczeństwo oraz zapobiec szerzeniu się AIDS. Niewielu jednak wierzy, by wdrożenie tych zasad moralnych było osiągalne.
Świadkowie Jehowy zaliczają się do ludzi, którzy nie tylko wierzą, że przestrzeganie tych norm jest możliwe, ale naprawdę się do nich stosują. Ponadto tak jak Joyce ufają Bożej obietnicy ustanowienia nowych niebios i nowej ziemi, w których zamieszka prawość (2 Piotra 3:13). W świecie oczyszczonym z wszelkich występków Jehowa Bóg spełni przyrzeczenie zapisane w Księdze Objawienia 21:4: „Otrze z ich oczu wszelką łzę, i śmierci już nie będzie ani żałości, ani krzyku, ani bólu już nie będzie. To, co poprzednie, przeminęło”.
[Ilustracja na stronie 24]
Ojciec wiozący na pogrzeb ciało syna zmarłego na AIDS
[Prawa własności]
WHO/E. Hooper",,https://wol.jw.org/wol/finder?wtlocale=P&docid=101995532&q=jehowy+%2Bpandemia&p=doc&srcid=sch&srctype=jwo
Rusza JW Stream–Studio,"Głosiciele mogą teraz oglądać na żywo program zgromadzenia ze swojego obwodu
Świadkowie Jehowy przygotowali niedawno nową stronę internetową do transmisji na żywo programu zgromadzeń obwodowych — JW Stream–Studio. Dzięki niej 6 i 7 marca 2021 roku na całym świecie program 340 zgromadzeń obejrzało ponad 500 000 osób.
Przy każdym zgromadzeniu obwodowym pomaga miejscowy zespół wsparcia technicznego
Krótko po tym, jak rozpoczęła się pandemia, Komitet Nauczania Ciała Kierowniczego polecił Działowi Transmisji w Biurze Głównym stworzyć specjalną stronę. Miała ona umożliwiać nadzorcom obwodów transmisję na żywo programów dla tysięcy osób z ich obwodów.
Do pracy nad tym projektem Dział Transmisji wyznaczył małą grupę braci i sióstr. Okazało się, że czekało ją wiele wyzwań.
Na przykład strona musiała być intuicyjna w użytkowaniu, żeby mogli z niej skorzystać nawet ci, którzy nie mają zbyt dużego doświadczenia w obsłudze komputera. Musiała też dobrze działać nawet przy wolnym połączeniu internetowym. Dodatkowo Dział Transmisji współpracował z Działem Komputerowym w Biurze Głównym, żeby zapewnić odpowiednią liczbę serwerów, które poradzą sobie z dużym ruchem na tej stronie.
Alex Hernandez z Działu Transmisji mówi: „Stworzenie narzędzia do obsługi setek zgromadzeń jednocześnie było naprawdę ekscytującym wyzwaniem. Mieliśmy do dyspozycji mały zespół programistów, a wielu z nich nigdy nie pracowało nad stroną do komunikacji w czasie rzeczywistym”.
Pierwsze wersje JW Stream–Studio były gotowe w maju 2020 roku. Zaledwie pięć miesięcy później, w październiku tego samego roku, Dział Transmisji zaczął testować stronę przy pomocy nadzorców obwodów z sześciu krajów. Dzięki temu można było zidentyfikować i rozwiązać wiele problemów na wczesnym etapie. Kiedy po raz pierwszy nadawano program za pomocą tej strony, wsparcie techniczne zapewniał zespół złożony z 17 braci i sióstr.
Rodzina Amadiz z USA robi sobie zdjęcie przed rozpoczęciem zgromadzenia obwodowego transmitowanego na żywo przez JW Stream–Studio
Alex opowiada dalej: „Jak tylko pojawiał się problem, natychmiast się modliliśmy. A kiedy znaleźliśmy rozwiązanie, byliśmy przekonani, że Jehowa nam pomógł”.
Mnóstwo braci i sióstr już wyraziło swoją wdzięczność za to nowe narzędzie.
Na przykład brat Jairo Espinosa z Kolumbii powiedział: „Czuliśmy, że program zgromadzenia transmitowany przez JW Stream–Studio wzmocnił naszą jedność i zbliżył nas do naszych braci. Co więcej, ponieważ program był na żywo, to pomagało nam skupiać się na każdym przemówieniu — nie chcieliśmy niczego stracić. To było cudowne!”.
Siostra Magaly Reymundo z USA opowiada: „Wiem, że gdybyśmy oglądali program nagrany wcześniej, otrzymalibyśmy te same informacje. Ale to było takie miłe zobaczyć znajome twarze braci, którzy na żywo wygłaszali przemówienia”.
Odkąd uruchomiono JW Stream–Studio, zorganizowano już ponad 800 zgromadzeń obwodowych. Jesteśmy wdzięczni Jehowie za to kolejne narzędzie, które wzmacnia nas duchowo i zbliża do braci (Psalm 133:1).","1 KWIETNIA 2021
WIADOMOŚCI ZE ŚWIATA",https://www.jw.org/open?docid=702021201&prefer=lang&wtlocale=P
