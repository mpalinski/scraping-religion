title,txt,added,links
Wydanie Chrześcijańskich Pism Greckich w języku kissi,"Dnia 7 lutego 2021 roku podano informację o wydaniu Chrześcijańskich Pism Greckich w Przekładzie Nowego Świata w języku kissi.
Ogłoszenie o tym podał w nagranym wcześniej specjalnym programie brat Joseph Mensah z Komitetu Oddziału w Liberii.
Drukowane egzemplarze Biblii przesłano z Oddziału Europa Środkowa do Gwinei, Liberii i Sierra Leone. Z zachowaniem zasad bezpieczeństwa związanych z pandemią COVID-19 zostały one dostarczone około 1200 głosicielom mówiącym językiem kissi.
Zespół trzech tłumaczy pracował nad tym przekładem przez półtora roku. Jeden z tłumaczy powiedział: „Bracia posługujący się kissi z przyjemnością będą czytać tę Biblię, bo jest ona łatwa do zrozumienia. Pomoże wielu ludziom poznać prawdę”.
Inny tłumacz powiedział: „Ta Biblia to wyjątkowy prezent od Jehowy, zapakowany w Jego miłość do mnie i do wszystkich osób mówiących językiem kissi”.
Jesteśmy przekonani, że ten przekład pomoże naszym współwyznawcom w dalszym ciągu być słuchaczami i wykonawcami Słowa Bożego (Jakuba 1:22).","11 LUTEGO 2021
LIBERIA",https://www.jw.org/open?docid=702021037&prefer=lang&wtlocale=P
" ARTYKUŁ DO STUDIUM NR 4
Jehowa błogosławi naszym wysiłkom, żeby obchodzić Pamiątkę","„Czyńcie to na moją pamiątkę” (ŁUK. 22:19).
PIEŚŃ 19 Wieczerza Pańska
W SKRÓCIE
 a
1, 2. Dlaczego każdego roku jesteśmy obecni na Pamiątce?
 PRAWIE 2000 lat temu Jezus oddał za nas życie, dzięki czemu umożliwił nam życie wieczne. W noc przed swoją śmiercią polecił swoim naśladowcom upamiętniać ten świadczący o miłości akt, ustanawiając prostą uroczystość, podczas której wykorzystuje się chleb i wino (1 Kor. 11:23-26).
2 Stosujemy się do polecenia Jezusa, bo bardzo go kochamy (Jana 14:15). Co roku w okresie Pamiątki okazujemy wdzięczność za to, co dla nas zrobił, kiedy z modlitwą rozmyślamy o znaczeniu jego śmierci. Z radością zwiększamy udział w służbie kaznodziejskiej i zachęcamy jak najwięcej osób, żeby skorzystały z tej szczególnej uroczystości. I oczywiście jesteśmy zdecydowani nie pozwolić, żeby cokolwiek przeszkodziło nam w obecności na Pamiątce.
3. Co omówimy w tym artykule?
3 W tym artykule omówimy szczególne wysiłki podejmowane przez sług Jehowy, żeby upamiętniać śmierć Jezusa: 1) powrót do wzorca, który ustanowił Jezus, 2) zapraszanie innych na Pamiątkę i 3) obchodzenie Pamiątki pomimo trudnych warunków.
POWRÓT DO WZORCA, KTÓRY USTANOWIŁ JEZUS
4. Jakie prawdy są omawiane każdego roku na Pamiątce i dlaczego nie powinniśmy uważać ich za coś oczywistego? (Łukasza 22:19, 20).
4 Każdego roku na Pamiątce słuchamy opartego na Biblii przemówienia, które udziela wyraźnych odpowiedzi
 na kilka pytań. Dowiadujemy się, dlaczego ludzkość potrzebuje okupu i jak śmierć jednego człowieka może zakryć grzechy wielu osób. Przypominamy sobie, co wyobrażają chleb i wino oraz kto może je spożywać (odczytaj Łukasza 22:19, 20). I rozmyślamy o błogosławieństwach, których oczekują osoby z nadzieją ziemską (Izaj. 35:5, 6; 65:17, 21-23). Nie powinniśmy uważać tych prawd za coś oczywistego. Miliardy ludzi nie rozumieją ich ani nie zdają sobie sprawy, jak cenna jest ofiara Jezusa. Nie obchodzą też Pamiątki jego śmierci zgodnie ze wzorem, jaki ustanowił. Dlaczego?
5. Co się stało z ustanowionym przez Jezusa wzorcem, kiedy większość apostołów umarła?
5 Niedługo po śmierci większości apostołów Jezusa w zborze pojawili się fałszywi chrześcijanie (Mat. 13:24-27, 37-39). Szerzyli „wypaczone nauki, żeby pociągnąć za sobą uczniów” (Dzieje 20:29, 30). Według jednej z takich „wypaczonych nauk”, którą z czasem zaczęli upowszechniać, Jezus nie złożył swojego ciała jako ofiary „raz na zawsze, aby ponieść grzechy wielu” — jak tego uczy Biblia. Ludzie tacy twierdzili, że tę ofiarę trzeba regularnie powtarzać (Hebr. 9:27, 28). Dzisiaj wierzy w to wielu szczerych ludzi. Regularnie chodzą do kościoła, czasami codziennie, i biorą udział w czymś, co zaczęto nazywać „ofiarą Mszy świętej”
 b. W innych religiach chrześcijaństwa śmierć Jezusa upamiętnia się rzadziej, ale większość ich członków ma mgliste pojęcie o tym, jakie korzyści wynikają z jego ofiary. Niektórzy mogą się zastanawiać: „Czy naprawdę dzięki śmierci Jezusa moje grzechy mogą być odpuszczone?”. Dlaczego zadają takie pytanie? Niekiedy są pod wpływem osób, które wątpią, czy ofiara Jezusa może zapewnić przebaczenie grzechów. Jak prawdziwi naśladowcy Jezusa podeszli do tej sprawy?
6. Do jakiego wniosku doszła pewna grupa badaczy Biblii już w roku 1872?
6 Pod koniec XIX wieku grupa badaczy Biblii, której przewodził Charles Taze Russell, zaczęła wnikliwie studiować Słowo Boże. Chcieli się dowiedzieć, jakie znaczenie ma ofiara Jezusa i jak upamiętniać jego śmierć. Do 1872 roku na podstawie Biblii ustalili, że Jezus rzeczywiście oddał swoje życie jako okup za ludzkość. Tego, czego się dowiadywali, nie zatrzymywali dla siebie. Dzielili się tą prawdą za pomocą książek, gazet i czasopism. Wkrótce potem wzorem chrześcijan z I wieku zaczęli obchodzić Pamiątkę tylko raz w roku.
7. Jakie korzyści odnosimy z wysiłków, na jakie zdobyli się ci pierwsi badacze Biblii?
7 Obecnie odnosimy wiele pożytku z wysiłków, jakie dawno temu ci szczerzy chrześcijanie włożyli w studiowanie Biblii. W jaki sposób? Dzięki błogosławieństwu Jehowy bardzo dobrze zrozumieliśmy, jaką wartość ma ofiara Jezusa oraz jakie korzyści z niej wynikają (1 Jana 2:1, 2). Dowiedzieliśmy się też, że Biblia mówi o dwóch nadziejach dla ludzi, którzy podobają się Bogu. Dla niektórych jest to nadzieja na nieśmiertelne życie w niebie, a dla milionów innych
 nadzieja na życie wieczne na ziemi. Przybliżamy się do Jehowy, gdy zastanawiamy się nad tym, jak bardzo nas kocha i jak wiele pożytku osobiście odnosimy z ofiary Jezusa (1 Piotra 3:18; 1 Jana 4:9). Podobnie jak wierni bracia w przeszłości zachęcamy innych, żeby razem z nami obchodzili Pamiątkę zgodnie ze wzorem pozostawionym przez Jezusa.
ZAPRASZANIE INNYCH NA PAMIĄTKĘ
Co możesz zrobić, żeby wziąć pełny udział w kampanii zapraszania na Pamiątkę? (Zobacz akapity 8-10)
 e
8. Jakie wysiłki podejmował lud Jehowy, żeby zapraszać innych na Pamiątkę? (Zobacz ilustrację).
8 Słudzy Jehowy od wielu lat zapraszają innych na Pamiątkę. Już w roku 1881 bracia i siostry w Stanach Zjednoczonych zostali zaproszeni na tę szczególną uroczystość do pewnego prywatnego domu w Allegheny w stanie Pensylwania. Później każdy zbór samodzielnie organizował Pamiątkę. W marcu 1940 roku głosicieli zachęcono, żeby zaprosili każdą osobę z terenu, która okazywała zainteresowanie. A w 1960 roku zbory po raz pierwszy otrzymały z Betel drukowane zaproszenia. Od tamtej pory udostępniono miliardy takich zaproszeń. Dlaczego na zapraszanie innych poświęcamy tyle czasu i sił?
9, 10. Kto odnosi korzyści z naszych wysiłków, żeby zapraszać innych na Pamiątkę? (Jana 3:16).
9 Zapraszamy ludzi na Pamiątkę między innymi dlatego, że chcemy, żeby ci, którzy po raz pierwszy przybędą na tę uroczystość, dowiedzieli się, co Jehowa i Jezus zrobili dla każdego z nas (odczytaj Jana 3:16). Mamy nadzieję, że to, co zobaczą i usłyszą na Pamiątce, pobudzi
 ich do tego, żeby dalej nabywali wiedzy o Jehowie i zostali Jego sługami. Ale z naszego zaproszenia korzyści odnoszą też inne osoby.
10 Zapraszamy również tych, którzy przestali służyć Jehowie. Robimy tak, bo chcemy im przypomnieć, że Bóg nadal ich kocha. Wiele osób przyjmuje nasze zaproszenie i bardzo się cieszymy, gdy przychodzą na Pamiątkę. Obecność na tej uroczystości przypomina im, jak wiele radości dawała im kiedyś służba dla Jehowy. Zastanówmy się nad przeżyciem Moniki
 c. W trakcie pandemii COVID-19 na nowo zaczęła angażować się w życie zboru. Po Pamiątce w roku 2021 powiedziała: „Ta Pamiątka była dla mnie wyjątkowa. Po raz pierwszy od 20 lat znowu mogłam głosić ludziom i zapraszać ich na tę uroczystość. Naprawdę zaangażowałam w to serce, bo jestem bardzo wdzięczna za to, co Jehowa i Jezus dla mnie zrobili” (Ps. 103:1-4). Bez względu na reakcję ludzi z zaangażowaniem zapraszamy innych na Pamiątkę, bo wiemy, że Jehowa ceni nasze wysiłki.
11. Jak Jehowa nam błogosławi, gdy zapraszamy innych na Pamiątkę? (Aggeusza 2:7).
11 Jehowa szczodrze nam błogosławi, gdy podejmujemy wysiłki, żeby zapraszać ludzi na Pamiątkę. Mimo obostrzeń związanych z pandemią COVID-19 na Pamiątkę w roku 2021 przybyła rekordowa liczba obecnych — 21 367 603 osoby. To prawie dwuipółkrotnie więcej, niż wynosi liczba Świadków Jehowy na świecie. Oczywiście dla Jehowy nie są ważne same liczby. Interesuje się każdym z osobna (Łuk. 15:7; 1 Tym. 2:3, 4). Możemy być przekonani, że gdy zapraszamy innych na Pamiątkę, Jehowa pomaga nam odnajdywać szczere osoby (odczytaj Aggeusza 2:7).
OBCHODZENIE PAMIĄTKI POMIMO TRUDNYCH WARUNKÓW
Jehowa błogosławi naszym wysiłkom, żeby obchodzić Pamiątkę (zobacz akapit 12)
 f
12. Co może utrudniać nam obchodzenie Pamiątki? (Zobacz ilustrację).
12 Jezus zapowiedział, że podczas dni ostatnich będziemy zmagać się z różnymi trudnymi sytuacjami — między innymi sprzeciwem rodziny, prześladowaniami, wojnami czy chorobami (Mat. 10:36; Marka 13:9; Łuk. 21:10, 11). Czasami takie okoliczności utrudniają nam upamiętnianie śmierci Jezusa. Jak radzą sobie z nimi nasi bracia i siostry? I jak Jehowa im pomaga?
13. Jak Jehowa pobłogosławił odwadze i zdecydowanej postawie Artioma, który chciał obchodzić Pamiątkę w więzieniu?
13 Uwięzienie. Nasi więzieni za wiarę bracia robią, co mogą, żeby upamiętniać śmierć Jezusa. Rozważmy przykład Artioma. W 2020 roku w okresie Pamiątki Artiom został umieszczony w ciasnej celi o powierzchni 17 metrów kwadratowych, w której jednocześnie przebywało z nim czasami nawet czterech więźniów. Mimo uwięzienia udało mu się zdobyć produkty, które mogły posłużyć jako emblematy. Zamierzał też wygłosić dla samego siebie wykład. Ale współwięźniowie palili i bez przerwy przeklinali. Co zrobił Artiom? Poprosił ich, żeby powstrzymali się od tego tylko na godzinę, na co ku jego zaskoczeniu się zgodzili. Artiom mówi: „Zaproponowałem, że opowiem im o Pamiątce”. Chociaż powiedzieli, że ich to nie interesuje, to
 gdy zobaczyli i usłyszeli, jak Artiom obchodzi Pamiątkę, zasypali go pytaniami.
14. Na jakie wysiłki zdobyliśmy się, żeby obchodzić Pamiątkę mimo pandemii COVID-19?
14 Pandemia COVID-19. Kiedy wybuchła pandemia, słudzy Jehowy nie mogli osobiście przybyć na Pamiątkę. Nie przeszkodziło im to jednak w skorzystaniu z tej uroczystości
 d. Zbory, które mają dostęp do internetu, zorganizowały ją przez wideokonferencję. A co z milionami osób, które nie mają dostępu do internetu? W niektórych krajach przemówienie transmitowano w telewizji albo radiu. Co więcej, Biura Oddziałów nagrały to przemówienie w ponad 500 językach, żeby Pamiątkę mogły obchodzić osoby mieszkające nawet w odległych rejonach. Bracia zadbali o to, żeby nagrania dostarczono tym, którzy ich potrzebowali.
15. Czego się uczysz z przeżyć Sue?
15 Sprzeciw rodziny. Niektórym trudno jest obchodzić Pamiątkę, bo zmagają
 się ze sprzeciwem ze strony rodziny. Zastanówmy się nad przeżyciami Sue, która studiuje Biblię. W 2021 roku, dzień przed Pamiątką, Sue powiedziała siostrze, która prowadziła z nią studium Biblii, że z powodu sprzeciwu rodziny nie będzie na tej uroczystości. Siostra przeczytała jej Ewangelię według Łukasza 22:44. Potem wyjaśniła Sue, że gdy przechodzimy trudności, powinniśmy naśladować przykład Jezusa i zwracać się do Jehowy w modlitwie oraz w pełni Mu ufać. Następnego dnia Sue przygotowała emblematy i obejrzała specjalny poranny program duchowy w serwisie jw.org. Tego wieczora była sama w pokoju i przez telefon połączyła się na Pamiątkę. Do naszej siostry napisała później: „Tak bardzo mnie wczoraj zachęciłaś. Zrobiłam wszystko, co mogłam, żeby obchodzić Pamiątkę, a Jehowa naprawdę zadbał o resztę. Nie potrafię wyrazić, jak bardzo jestem szczęśliwa i wdzięczna”. Czy myślisz, że Jehowa może ci pomóc, jeśli jesteś w podobnej sytuacji?
16. Dlaczego jesteśmy pewni, że Jehowa pobłogosławi naszym staraniom o to, żeby obchodzić Pamiątkę? (Rzymian 8:31, 32).
16 Nasze wysiłki, żeby upamiętniać śmierć Jezusa, są dla Jehowy bardzo cenne. Możemy mieć pewność, że będzie nam On błogosławił, gdy okazujemy wdzięczność za to, co dla nas zrobił (odczytaj Rzymian 8:31, 32). Bądźmy więc zdecydowani przybyć na tegoroczną Pamiątkę i robić wszystko, co możemy, żeby w tym okresie zwiększyć udział w zajęciach duchowych.
JAK BYŚ ODPOWIEDZIAŁ?
Jaką prawdę dotyczącą okupu lub Pamiątki szczególnie cenisz?
Kogo zapraszamy na Pamiątkę i dlaczego?
Jakim wyzwaniom muszą sprostać niektórzy, żeby przybyć na Pamiątkę?
PIEŚŃ 18 Wdzięczni za okup
a We wtorek 4 kwietnia 2023 roku miliony osób na całym świecie będą obchodzić Pamiątkę śmierci Chrystusa. Wielu przyjdzie na nią po raz pierwszy. Inni, którzy przestali aktywnie uczestniczyć w działalności zboru, dołączą do nas być może pierwszy raz od lat. Z kolei niektórzy będą musieli pokonać poważne przeszkody, żeby wziąć udział w tej uroczystości. Możesz być pewien, że Jehowa będzie z ciebie zadowolony, jeśli bez względu na swoją sytuację podejmiesz wysiłki, żeby być obecny na Pamiątce.
b Uczestnicy mszy wierzą, że chleb i wino zamieniają się w ciało i krew Chrystusa i że ofiara z jego krwi i ciała jest składana za każdym razem, gdy ktoś bierze udział w tym obrzędzie.
c Niektóre imiona zostały zmienione.
d Zobacz też zamieszczoną w serwisie jw.org serię artykułów „Pamiątka w roku 2021”.
e OPIS ILUSTRACJI: Od lat sześćdziesiątych zaproszenia na Pamiątkę są ulepszane i teraz są dostępne w wersji drukowanej i elektronicznej.
f OPIS ILUSTRACJI: Scenka: Bracia i siostry obchodzą Pamiątkę w czasie zamieszek.",,https://www.jw.org/open?docid=2023245&prefer=lang&wtlocale=P
" CHRZEŚCIJAŃSKI TRYB ŻYCIA
Bądź przygotowany w ostatnich dniach „dni ostatnich”","Spodziewamy się, że w ostatnich dniach „dni ostatnich” problemy będą się nasilały (2Tm 3:1; nwtsty, komentarz do Mt 24:8: „dotkliwych cierpień”). W sytuacji kryzysowej słudzy Jehowy często otrzymują niezbędne wskazówki w odpowiednim momencie. To, czy wtedy przeżyjemy, może zależeć od tego, czy teraz okazujemy posłuszeństwo i przygotowujemy się pod względem duchowym i fizycznym (Łk 16:10).
Przygotuj się pod względem duchowym: Pielęgnuj dobre zwyczaje duchowe, między innymi regularnie czytaj i studiuj Biblię oraz oparte na niej publikacje. Bierz udział w różnych formach służby. Nawet gdybyś przez jakiś czas był odizolowany od braci ze zboru, nie wpadaj w panikę (Iz 30:15). Pamiętaj, że nigdy nie jesteś odizolowany od Jehowy i Jezusa (od s. 176, ak. 15-17).
Przygotuj się pod względem fizycznym: Oprócz zestawu ewakuacyjnego w każdym domu powinien być rozsądny zapas jedzenia, wody, leków i innych niezbędnych rzeczy. Może się to okazać potrzebne, gdybyś przez dłuższy czas nie mógł opuszczać domu (Prz 22:3; g17.5 ss. 4, 6).
OBEJRZYJ FILM CZY JESTEŚ PRZYGOTOWANY NA WYPADEK SYTUACJI KRYZYSOWEJ, A NASTĘPNIE ODPOWIEDZ NA PYTANIA:
Jak przygotować się pod względem duchowym na katastrofę?
Dlaczego to ważne, żeby...
być w stałym kontakcie ze starszymi?
przygotować zestaw ewakuacyjny?
zastanowić się, jakich klęsk możecie się spodziewać i co zrobić w wypadku każdej z nich?
Na jakie trzy sposoby można pomóc tym, którzy przeżyli klęskę żywiołową?
ZASTANÓW SIĘ: „Jak pandemia COVID-19 pokazała mi, że warto być dobrze przygotowanym na sytuację kryzysową?”",,https://www.jw.org/open?docid=202021173&prefer=lang&wtlocale=P
Służba dla Jehowy w trudnych czasach w Wenezueli," W ostatnich latach Wenezuela zmaga się z bezprecedensowymi problemami ekonomicznymi i kryzysem społecznym. Edgar, który jest Świadkiem Jehowy, mówi: „W zaledwie kilka lat warunki życia tak bardzo się pogorszyły, że mieliśmy wrażenie, jakbyśmy przeprowadzili się do innego kraju!”.
 Co pomogło Edgarowi odnaleźć się w nowej sytuacji? Opowiada: „Moja żona Carmen i ja myśleliśmy o misjonarzach, którzy przeprowadzają się do ubogich krajów i uczą się funkcjonować w bardzo skromnych warunkach. To nas pobudziło do uproszczenia życia i poszukania nowych rozwiązań — jak choćby uprawy żywności na nasze potrzeby”.
Carmen i Edgar
 Ale Edgar i Carmen zrobili coś jeszcze. Postanowili, że będą pokrzepiać braci i siostry, także tych przygnębionych (1 Tesaloniczan 5:11). Edgar mówi: „Nie tylko ich pocieszaliśmy, ale staraliśmy się ich zachęcić, żeby sami też mogli zaznać radości z pomagania innym” (Dzieje 20:35).
Wysiłki w służbie przynoszą dobre rezultaty
 Kiedy zaczęła się pandemia COVID-19, Argenis postanowił głosić krewnym. Niektórzy z nich zgodzili się studiować Biblię przez telefon.
Argenis
 Ponadto Argenis chciał, żeby jego bliscy, którzy nie mają dostępu do internetu, mogli skorzystać z programu kongresu regionalnego w 2020 roku. Pewien mieszkający w pobliskim miasteczku brat dostarczył im nagrany program. Krewni Argenisa pożyczyli duży telewizor i głośniki. Argenis zadzwonił do nich przed programem, żeby się pomodlić. Dzięki jego wysiłkom program obejrzało 4 jego krewnych oraz 15 innych osób.
Pobudzani przez wiarę i miłość
 Jairo i Johana, którzy są małżeństwem, jako jedyni w zborze mają samochód i chętnie z niego korzystają, żeby pomagać innym. Jednym z wyzwań jest to, że w Wenezueli brakuje paliwa. Jairo mówi: „Spędzaliśmy długie godziny, czasami całe noce, stojąc w kolejkach na stacji”.
Johana i Jairo
 Jairo uważa, że warto się zdobywać na takie wysiłki. Opowiada: „Kiedy dostarczamy braciom niezbędne rzeczy, bardzo się cieszymy, widząc ich wdzięczność, ale nie wobec nas, tylko wobec Jehowy, który zaspokaja wszystkie potrzeby swoich sług” (2 Koryntian 9:11, 14).
Każdy może pomóc
 28-letnia siostra o imieniu Norianni myślała, że inni będą uważać ją za zbyt młodą, żeby mogła być dla nich prawdziwą pomocą. Ale potem przeczytała 1 Tymoteusza 4:12: „Niech nikt nigdy nie patrzy z góry na twój młody wiek. Stań się jednak dla wiernych wzorem”.
Norianni
 Ten werset pobudził Norianni do okazywania zainteresowania osobom starszym w jej zborze — do wspierania ich w świadczeniu listownym i nawet do zapraszania ich na kursy biblijne, które prowadziła. Poza tym dzwoniła do nich i wysyłała zachęcające SMS-y. Norianni mówi: „Jehowa pokazał mi, że mogę naprawdę dużo zdziałać”.
 Nasi bracia i siostry w Wenezueli w tych trudnych czasach zmagają się z wieloma wyzwaniami. Mimo to wciąż gorliwie pełnią służbę i są dla siebie nawzajem „źródłem wielkiego pocieszenia” (Kolosan 4:11; 2 Tymoteusza 4:2).",,https://www.jw.org/open?docid=500200117&prefer=lang&wtlocale=P
W wenezuelskim języku migowym po raz pierwszy zostają wydane całe księgi biblijne,"Dnia 30 października 2021 roku w wenezuelskim języku migowym zostały wydane Ewangelia według Mateusza i Ewangelia według Jana. Nagrany wcześniej program obejrzało ponad 2200 braci i sióstr. Ogłoszenie podał brat Miguel Guillén, członek wenezuelskiego Komitetu Oddziału. Od roku 2006 na wenezuelski język migowy przetłumaczono prawie 7000 wersetów, ale dotąd nie została udostępniona żadna księga biblijna w całości.
Praca w Biurze Tłumaczeń
Tłumacze Przekładu Nowego Świata zaczęli od ewangelicznych sprawozdań Mateusza i Jana, bo są one dobrze znane. Poza tym w znacznej części zawierają opis wydarzeń, dzięki czemu tłumaczy się je łatwiej niż inne księgi biblijne.
Pierwszy zbór języka migowego w Wenezueli powstał w roku 2003 na zachodzie kraju, w mieście Cabimas. Obecnie w całym kraju są 53 takie zbory, w których usługuje 1204 głosicieli. Wielu niesłyszących Wenezuelczyków chętnie poznaje Biblię, ale trudno im zrozumieć hiszpański język migowy, bo znacząco różni się on od ich języka.
„Pewien głuchy mężczyzna powiedział, że znalazł Biblię po hiszpańsku, ale kiedy zaczął ją czytać, nie mógł niczego zrozumieć” — opowiada nadzorca obwodu. „Błagał Boga o pomoc. (...) Kiedy się dowiedział, że może poznawać Biblię w wenezuelskim języku migowym, od razu zgodził się na studium”.
Prace nad projektem zajęły 6 tłumaczom 10 miesięcy. Materiał był konsultowany z 7 niesłyszącymi braćmi z różnych części kraju. Chodziło o to, żeby stworzyć tłumaczenie zrozumiałe dla ludzi mieszkających w różnych rejonach.
Z powodu pandemii COVID-19 tłumacze musieli przebywać w różnych lokalizacjach i pracować za pośrednictwem wideokonferencji. Słabe łącza internetowe sprawiały, że współpraca była szczególnie trudna. Jeden z tłumaczy powiedział: „Nie było łatwo, ale Jehowa pomógł nam przezwyciężyć każdą przeszkodę”.
Modlimy się, by wszyscy nasi bracia i siostry w Wenezueli mogli w pełni korzystać we własnym języku z ‛czystego jak rafinowane srebro’ Słowa Jehowy (Psalm 12:6).
Najważniejsze informacje
W Wenezueli mieszka ponad 100 000 niesłyszących
Prace nad projektem zajęły 6 tłumaczom 10 miesięcy
W 53 zborach języka migowego jest 1204 głosicieli","8 LISTOPADA 2021
WENEZUELA",https://www.jw.org/open?docid=702021246&prefer=lang&wtlocale=P
Niszczycielskie pożary w Kalifornii,"Liczne pożary sieją spustoszenie w Kalifornii. Największy z nich, o nazwie Dixie, strawił obszar o powierzchni 187 562 hektarów. Obecnie uznaje się go za drugi największy pożar w historii tego stanu.
Skutki odczuwane przez naszych współwyznawców
415 głosicieli musiało się ewakuować
17 domów zostało zniszczonych
2 domy zostały poważnie uszkodzone
Pomoc
Nadzorcy obwodów w porozumieniu ze starszymi zborów koordynują niesienie duchowego i praktycznego wsparcia osobom dotkniętym tą klęską. Między innymi pomagają znaleźć tymczasowe kwatery tym, którzy musieli się ewakuować
Wszystkie działania są prowadzone zgodnie z zasadami bezpieczeństwa związanymi z pandemią COVID-19
Słudzy Jehowy są gotowi nieść pomoc swoim współwyznawcom, którzy cierpią z powodu różnych nieszczęść. Dowodzą tym, że są dla nich prawdziwymi przyjaciółmi (Przysłów 17:17).","16 SIERPNIA 2021
STANY ZJEDNOCZONE",https://www.jw.org/open?docid=702021344&prefer=lang&wtlocale=P
"„Dobra nowina w Internecie”
Serwis internetowy Świadków Jehowy ma już 25 lat","25 lat temu Świadkowie Jehowy założyli oficjalną stronę internetową — watchtower.org. W artykule z Naszej Służby Królestwa z listopada 1997 roku, zatytułowanym „Dobra nowina w Internecie”, wyjaśniono: „Towarzystwo zamieściło w Internecie rzetelne informacje na temat wierzeń i działalności Świadków Jehowy. (...) Nasza strona internetowa ma na celu udostępnianie informacji w wersji elektronicznej, a nie ogłaszanie nowych wydawnictw”.
Od tamtego momentu można było pobierać z tej strony niektóre traktaty, broszury i artykuły ze Strażnicy i Przebudźcie się! Strona watchtower.org zaczęła działać 15 stycznia 1997 roku. Potem, w roku 1999, uruchomiono jw-media.org. Znajdowały się tam dokładne bieżące informacje dla mediów dotyczące Świadków Jehowy, w tym wiadomości o ich sytuacji prawnej oraz działalności.
W roku 2005 utworzono stronę jw.org, która z czasem zaczęła służyć do pobierania publikacji i nagrań dźwiękowych.
W sierpniu 2012 roku wszystkie trzy strony internetowe połączono w jeden serwis — jw.org. Na temat tego nowego serwisu tak napisano w Naszej Służbie Królestwa z grudnia 2012 roku: „Około jednej trzeciej ludności świata korzysta z Internetu. Dla wielu ludzi, zwłaszcza młodych, stał się on głównym źródłem informacji. (...) [Dzięki naszemu serwisowi] dobra nowina może dotrzeć do takich miejsc na świecie, gdzie ludzie mają niewiele okazji, by usłyszeć orędzie o Królestwie”.
W serwisie jw.org pojawiło się więcej materiałów w formie pisanej, audio i wideo i stały się one dostępne w większej liczbie języków. Można było pobierać publikacje w 411 językach. Jakieś siedem lat później materiały na jw.org były już dostępne w bezprecedensowej liczbie 1000 języków, w tym w 100 językach migowych.
Serwis jw.org okazał się szczególnie cennym narzędziem, kiedy wybuchła pandemia COVID-19. Odkąd zawieszono zebrania z osobistym udziałem obecnych, a drukowanie i rozpowszechnianie publikacji stało się trudniejsze, na jw.org zauważono zwiększony ruch użytkowników. Najwyższą liczbę różnych odwiedzających — ponad 7 milionów — odnotowano 7 kwietnia 2020 roku, w dniu Pamiątki śmierci Jezusa. Właśnie w tym roku serwis odwiedziło ponad miliard użytkowników. Dla porównania w roku 2019 było ich 800 milionów. Od stycznia 2022 roku każdego dnia odnotowuje się średnio 3 miliony wejść.
Dokładne informacje zamieszczane w serwisie jw.org pomagają rozwiewać uprzedzenia w stosunku do Świadków Jehowy. Na przykład Tenesha Gordon mówi: „Podobało mi się, że tak łatwo można znaleźć informacje o Świadkach — o tym, kim są, w co wierzą i na czym opierają swoje wierzenia. Pomogło mi to odrzucić błędne poglądy na ich temat”.
Tenesha została ochrzczona w 2017 roku. Obecnie współpracuje z Betel na Jamajce.
Rzetelne informacje z serwisu jw.org zachęciły Teneshę do studiowania Biblii z pomocą Świadków Jehowy
Brat Clive Martin, który nadzoruje dział zajmujący się naszym serwisem, powiedział: „Wspaniale jest widzieć, jak Jehowa posługuje się serwisem jw.org. Dzięki temu możemy docierać z dobrą nowiną o Królestwie Bożym do mnóstwa ludzi o różnym pochodzeniu w każdym zakątku świata”.
Jesteśmy wdzięczni Jehowie za to narzędzie, które pomaga nam głosić dobrą nowinę, być na bieżąco z informacjami o naszej organizacji i zachowywać jedność ze współwyznawcami na całym świecie. Wszystko to przynosi chwałę naszemu Bogu (Psalm 145:1, 2).","17 SIERPNIA 2022
WIADOMOŚCI ZE ŚWIATA",https://www.jw.org/open?docid=702022209&prefer=lang&wtlocale=P
„Czekałem na wasz telefon”," Ed i jego żona Jennie po raz pierwszy spróbowali głosić przez telefon w 2010 roku
 a. Jennie opowiada: „Ani trochę mi się to nie spodobało. Powiedziałam mężowi, że nigdy więcej tego nie zrobię”. Ed miał bardzo podobne odczucia. Wyjaśnia: „Nie lubię odbierać telefonów od telemarketerów, więc nie wyobrażałem sobie, że ja będę głosić przez telefon”.
 Potem wybuchła pandemia COVID-19 i Świadkowie Jehowy przestali odwiedzać ludzi w ich domach. Jednak zgodnie z poleceniem Jezusa dalej głosili dobrą nowinę — głównie listownie i przez telefon (Mateusza 24:14; 28:19, 20). Chrześcijańskie zebrania, w tym także zbiórki do służby kaznodziejskiej, zaczęły się odbywać w trybie wideokonferencji. Na jednej ze zbiórek Ed zebrał się na odwagę, żeby ponownie spróbować głoszenia telefonicznego. Jak się czuł, kiedy miał zadzwonić do pierwszej osoby? „Byłem tak zestresowany, że pomodliłem się o pomoc!” — opowiada. „Potem wybrałem numer i tak poznałem Tyrone’a”
 b.
 Tyrone i jego żona Edith mieszkają na terenie wiejskim w stanie Kentucky. Tyrone ma 83 lata i bardzo słaby wzrok. Mimo to zgodził się na propozycję Eda, żeby studiować Biblię. Czytał materiał do studium przy pomocy lupy i regularnie omawiali go z Edem przez telefon.
 Jakiś miesiąc później Tyrone i Edith zaczęli korzystać z zebrań organizowanych przez miejscowy zbór. Jednak z powodu braku dostępu do internetu łączyli się na zebrania przez telefon. A co sprawiło, że Edith zainteresowała się prawdą?
 Kiedy Ed i Jennie studiowali z Tyronem, słyszeli, jak w tle Edith podpowiada mężowi i pomaga mu odszukiwać wersety w ich Biblii. Ale na tym jej udział się kończył. Jennie opowiada: „W jej głosie było słychać głęboki smutek, ale ani ja, ani Ed nie wiedzieliśmy, co jest jego powodem”.
Ed i Jennie głoszą przez telefon
 Któregoś dnia Jennie poczuła, że musi porozmawiać z Edith. Poczekała na odpowiedni moment i poprosiła Eda, żeby dał jej słuchawkę. Powiedziała: „Tyrone, słyszę w tle głos twojej żony. Chciałabym ją zachęcić, żeby odczytała któryś werset albo odpowiedziała na jakieś pytanie”.
 Po chwili Edith odezwała się cichym głosem: „Chciałam z tobą porozmawiać”. A potem dodała: „Jestem Świadkiem Jehowy. Od 40 lat jestem nieczynna”.
 Jennie była bardzo zaskoczona. Wykrzyknęła: „Jesteś moją siostrą!”. Wtedy obie się rozpłakały.
 Niedługo potem Ed dał Edith broszurę Wróć do Jehowy. W kolejnych tygodniach Ed i Jennie zauważyli u Edith zmianę na lepsze. Ed mówi: „Na początku w jej głosie słychać było dużo smutku, a teraz jest w nim życie”. Edith zrobiła postępy duchowe i znowu jest radosną głosicielką dobrej nowiny. W lipcu 2022 roku jej mąż został ochrzczonym Świadkiem Jehowy.
 Kiedy Ed wspomina swoje dawne podejście do głoszenia telefonicznego, przypomina mu się też jedna z jego rozmów z Tyronem. Kiedy odczytał mu fragment z Ewangelii według Jana 6:44 i wyjaśnił, że Jehowa pociąga ludzi do prawdy, Tyrone się z tym zgodził i dodał: „Czekałem na wasz telefon”. Jennie też bardzo się cieszy, że razem z mężem odważyli się głosić przez telefon. Mówi: „Jehowa błogosławi takim wysiłkom”.
a Świadkowie Jehowy pełnią swoją służbę, przestrzegając obowiązującego prawa o ochronie danych osobowych.
b Niektóre imiona zostały zmienione.",,https://www.jw.org/open?docid=500200119&prefer=lang&wtlocale=P
Parlament niemieckiego kraju związkowego upamiętnia niezłomną postawę Świadków Jehowy w obliczu nazistowskich prześladowań,"Kadr z uroczystości online ukazujący Muhterem Aras, przewodniczącą landtagu Badenii-Wirtembergii
Dnia 27 stycznia 2021 roku landtag (parlament regionalny) Badenii-Wirtembergii, jednego z krajów związkowych Niemiec, podczas dorocznej uroczystości upamiętniającej ofiary nazizmu skupił się na Świadkach Jehowy. Z powodu pandemii COVID-19 uroczystość odbyła się online. Oglądało ją ponad 37 000 osób z Austrii, Holandii, Niemiec i Szwajcarii, a w późniejszym czasie nagranie odtworzyło sobie jakieś 78 000 widzów.
Muhterem Aras, przewodnicząca landtagu Badenii-Wirtembergii, przyznała, że „historia prześladowań Świadków Jehowy jest stosunkowo dobrze udokumentowana, (...) ale nie zagościła mocno w publicznej świadomości”. Wyjaśniła, że postawa Świadków w tym mrocznym okresie historii jest „dla nas wzorem w stawianiu czoła nienawiści, marginalizacji i groźbie (...) przemocy”.
Przewodnicząca Aras opowiedziała historię Anny Denz, Świadka Jehowy z Lörrach w Badenii-Wirtembergii. Jej rodzice zginęli w obozach koncentracyjnych. Anna nie zgodziła się witać w szkole hitlerowskim pozdrowieniem „Heil Hitler”. W końcu z pomocą swoich współwyznawców uciekła do Szwajcarii. Później razem z mężem przeprowadziła się do Stanów Zjednoczonych. „Anna Denz miała odwagę wyrazić swój sprzeciw” — powiedziała pani Aras. „Siłę czerpała ze swojej wiary”.
Dr Hans Hesse
Historyk doktor Hans Hesse opowiedział o zakazie nałożonym w Niemczech na działalność Świadków Jehowy w 1933 roku, zaledwie dwa miesiące po zdobyciu władzy przez nazistów. Doktor Hesse wyjaśnił, że nasi bracia „sprzeciwili się zakazowi, rozpowszechniając traktaty lub kontynuując swoją działalność ewangelizacyjną”.
Historyk opowiedział historię brata Gustafa Stangego. Sądzony za podyktowaną sumieniem odmowę służby wojskowej, brat Stange został zapytany przez prokuratora: „Co by się stało, gdyby wszyscy postępowali tak jak wy?”. Nasz brat odpowiedział: „Wtedy wojna natychmiast by się skończyła”.
W trakcie uroczystości wykorzystano muzykę z pieśni Królestwa „Odwagi, Świadkowie!” Brat Wolfram Slupina, który nadzoruje działalność Sekcji Informacji Publicznej w Oddziale Europa Środkowa, wyjaśnił, że brat Erich Frost, który był zawodowym muzykiem, napisał pierwotny tekst tej pieśni w 1942 roku, w trakcie pobytu w obozie koncentracyjnym w Sachsenhausen. Kilkadziesiąt lat temu w wywiadzie brat Frost powiedział, że celem powstania tej pieśni było zachęcenie współwięźniów, ponieważ „w obozie byliśmy nieznośnie dręczeni”.
Rodzeństwo Świadków Jehowy, Mara i Finn Kemper (lat 13 i 15), przeprowadziło wywiad z siostrą Simone Arnold Liebster, która przeżyła nazistowskie prześladowania. Siostra Liebster zniosła ostry sprzeciw w dzieciństwie. Ponieważ nie poszła na żaden kompromis, nazistowskie władze umieściły ją w zakładzie poprawczym. Opowiedziała, że kiedy oprawcom nie udawało się jej złamać, „czuła wielką radość”.
Siostra Simone Arnold Liebster podczas wywiadu przeprowadzonego w trakcie uroczystości przez Marę i Finna Kemper
Cieszymy się, że ta uroczystość umożliwiła danie świadectwa dużej publiczności o Jehowie, który wspierał swoich sług w okresie okrutnych prześladowań (Hebrajczyków 13:6).","22 LUTEGO 2021
NIEMCY",https://www.jw.org/open?docid=702021092&prefer=lang&wtlocale=P
Pocieszała innych mimo własnych problemów zdrowotnych," Clodean z RPA, która jest Świadkiem Jehowy, miała skomplikowaną sytuację zdrowotną. Stanęła przed trudnym wyborem metody leczenia i musiała przejść poważną operację. Zarówno przed operacją, jak i po niej odczuwała silne bóle, była zmęczona i zestresowana. Po powrocie ze szpitala prawie przez 10 tygodni nie mogła usiąść. Z powodu pandemii COVID-19 nie mogła też przyjmować gości.
 Ale była zdecydowana nie użalać się nad sobą. Prosiła Boga, żeby dał jej siły do pokrzepiania innych. Gdy była już w stanie usiąść, skontaktowała się z siostrą sąsiadki. Kobieta ta kiedyś studiowała Biblię ze Świadkami Jehowy. Clodean podzieliła się z nią budującą myślą ze Słowa Bożego, co sprawiło, że ta kobieta wznowiła studium. Nasza siostra opowiedziała jej, dlaczego warto chodzić na chrześcijańskie zebrania. Zadbała też o to, żeby mogła się ona dołączyć do wideokonferencji miejscowego zboru. Wspomniana kobieta tak właśnie zrobiła i nawet wypowiedziała się w punkcie z udziałem obecnych.
 Później Clodean porozmawiała z młodszą siostrą swojej zainteresowanej. Ona też chciała poznawać Biblię i powiedziała o jeszcze innych osobach, które chciałyby to robić. Jaki był rezultat? Clodean zaczęła studiować Biblię z kolejnymi czterema kobietami. Ale na tym nie koniec!
Clodean
 Szczere zainteresowanie innymi pomogło Clodean rozpocząć studium jeszcze z 10 kobietami. W sumie w czasie pandemii założyła 16 studiów! Niektóre z zainteresowanych regularnie korzystają z zebrań w trybie wideokonferencji. Zaangażowanie się w służbę pomaga Clodean nie koncentrować się na swojej sytuacji. Czuje, że jest w stanie pocieszać innych dzięki temu, że pocieszył ją Jehowa — „Bóg wszelkiego pocieszenia” (2 Koryntian 1:3, 4).
 Co zainteresowane Clodean myślą o tym, czego się uczą? Jedna z nich mówi: „Odnoszę wiele korzyści. Ale największą jest to, że poznałam imię Boże. To mi pomogło przybliżyć się do Jehowy”. A pierwsza zainteresowana przygotowuje się teraz do chrztu. Te przeżycia dały Clodean mnóstwo radości. Dodatkowo cieszy się, że wróciła do zdrowia.",,https://www.jw.org/open?docid=500200116&prefer=lang&wtlocale=P
" ARTYKUŁ DO STUDIUM NR 30
Dalej wzrastajmy w miłości","„Pobudzani miłością, pod każdym względem dążmy do dojrzałości” (EFEZ. 4:15).
PIEŚŃ 2 Jehowa to Twoje imię
W SKRÓCIE
 a
1. Jakie prawdy odkryłeś, gdy zacząłeś poznawać Biblię?
 CZY pamiętasz, jak zacząłeś poznawać Biblię? Mogłeś być zaskoczony, że Bóg ma imię. Być może poczułeś ulgę, gdy dowiedziałeś się, że nie męczy ludzi w piekle. I zapewne byłeś zachwycony, gdy usłyszałeś, że będziesz mógł spotkać zmartwychwstałych bliskich i żyć z nimi w raju na ziemi.
2. Jakie postępy zrobiłeś po tym, jak poznałeś prawdy biblijne? (Efezjan 5:1, 2).
2 Im więcej dowiadywałeś się ze Słowa Bożego, tym bardziej wzrastała twoja miłość do Jehowy. Motywowała cię ona, żeby stosować w życiu to, czego się nauczyłeś. Dzięki zasadom biblijnym podejmowałeś lepsze decyzje. Twój sposób myślenia i postępowanie zmieniły się na lepsze, ponieważ chciałeś podobać się Bogu. Tak jak dziecko naśladuje kochającego rodzica, tak ty zacząłeś naśladować swojego niebiańskiego Ojca (odczytaj Efezjan 5:1, 2).
3. Jakie pytania możemy sobie zadać?
3 Możemy zadać sobie pytania: „Czy moja miłość do Jehowy jest teraz silniejsza niż wtedy, gdy poznałem prawdę? Czy odkąd zostałem ochrzczony, mój sposób myślenia i postępowania coraz bardziej przypomina Boży — zwłaszcza jeśli chodzi o okazywanie miłości braciom i siostrom?”. Jeżeli zauważyłeś, że nie okazujesz już „takiej miłości jak na początku”, nie zniechęcaj się. Coś podobnego przytrafiło się chrześcijanom w I wieku. Jezus jednak nie spisał ich na straty i nas też nie odrzuci
 (Obj. 2:4, 7). Wie, że możemy na nowo rozniecić w sobie miłość, którą czuliśmy, gdy poznaliśmy prawdę.
4. Co omówimy w tym artykule?
4 W tym artykule omówimy, jak dalej możemy rozwijać miłość do Jehowy i do ludzi. Następnie zastanowimy się, jakie błogosławieństwa wynikają z tego dla nas i dla innych.
WZRASTAJ W MIŁOŚCI DO JEHOWY
5, 6. Z jakimi wyzwaniami w trakcie służby dla Jehowy spotykał się apostoł Paweł, ale co go pobudzało, by dalej ją pełnić?
5 Apostoł Paweł prowadził w służbie dla Jehowy satysfakcjonujące życie, ale stawał przed wieloma wyzwaniami. Często odbywał długie podróże, a w tamtych czasach nie było to łatwe. Nieraz znajdował się w „niebezpieczeństwach na rzekach” i „w niebezpieczeństwach ze strony bandytów”. Bywał też brutalnie traktowany przez przeciwników (2 Kor. 11:23-27). A jego współwyznawcy nie zawsze doceniali szczere wysiłki, na jakie się zdobywał, żeby im pomagać (2 Kor. 10:10; Filip. 4:15).
6 Co pomagało Pawłowi trwać w służbie? Zarówno z Pism, jak i z własnych przeżyć wiele się nauczył o osobowości Jehowy. Przekonał się, że On go kocha (Rzym. 8:38, 39; Efez. 2:4, 5). I sam bardzo Go pokochał. Dowodził tej miłości tym, że ‛w dalszym ciągu usługiwał świętym’ (Hebr. 6:10).
7. Między innymi w jaki sposób możemy wzrastać w miłości do Jehowy?
7 Możemy wzrastać w miłości do Boga, gdy pilnie studiujemy Jego Słowo. Czytając Biblię, zastanawiaj się, czego każdy fragment uczy cię o Jehowie. Zadawaj sobie pytania: „Jak ta relacja pokazuje, że Jehowa mnie kocha? Jak zachęca mnie, żebym odwzajemniał Jego miłość?”.
8. Jak modlitwa pomaga nam wzrastać w miłości do Boga?
8 Innym sposobem, w jaki możemy rozwijać miłość do Jehowy, jest regularne otwieranie przed Nim serca w modlitwach (Ps. 25:4, 5). On z pewnością na nie odpowie (1 Jana 3:21, 22). Khanh
 b, siostra z Azji, mówi: „Z początku moja miłość do Jehowy opierała się głównie na wiedzy, ale pogłębiła się, kiedy zaczęłam dostrzegać, jak odpowiada On na moje modlitwy. Dzięki temu zapragnęłam sprawiać Mu radość”.
WZRASTAJ W MIŁOŚCI DO INNYCH
9. Jak Tymoteusz pokazał, że wzrasta w miłości?
9 Jakiś czas po swoim nawróceniu Paweł spotkał przykładnego młodego człowieka o imieniu Tymoteusz. Kochał on Jehowę i innych ludzi. Kilka lat później Paweł napisał o nim do Filipian: „Nie mam nikogo innego o takim usposobieniu jak on, kto by się szczerze o was zatroszczył” (Filip. 2:20). Paweł nie wspomniał tu o zdolnościach Tymoteusza jako dobrego organizatora czy mówcy publicznego. Był pod wrażeniem jego miłości do braci i sióstr. Bez wątpienia zbory, które Tymoteusz odwiedzał, wyczekiwały jego wizyt (1 Kor. 4:17).
10. Jak Anna i jej mąż okazali miłość braciom i siostrom?
10 My również możemy szukać okazji do pomagania naszym braciom i siostrom (Hebr. 13:16). Zobaczmy, czego doświadczyła Anna, wspomniana w poprzednim
 artykule. Razem z mężem odwiedzili rodzinę Świadków, której w wyniku gwałtownej burzy zapadł się dach. Rodzinie tej zabrakło czystej odzieży. Anna opowiada: „Wzięliśmy ich ubrania, wypraliśmy je i oddaliśmy wyprasowane i poskładane. Dla nas to był drobny gest, ale przyczynił się do powstania silnej przyjaźni, która trwa do dziś”. Anna i jej mąż, pobudzani miłością do braci i sióstr, nieśli im praktyczną pomoc (1 Jana 3:17, 18).
11. (a) Jak może wpłynąć na innych to, że staramy się okazywać im miłość? (b) Jak zgodnie z Przysłów 19:17 Jehowa reaguje, gdy okazujemy miłość?
11 Kiedy traktujemy innych z miłością i życzliwością, często zauważają oni, że staramy się naśladować sposób myślenia i postępowania Jehowy. Możemy nigdy się nie dowiedzieć, jak bardzo cenią naszą życzliwość. Cytowana wcześniej Khanh ciepło wspomina tych, którzy udzielili jej wsparcia. Opowiada: „Jestem taka wdzięczna wszystkim kochanym siostrom, które zabierały mnie do służby. Przyjeżdżały po mnie, zapraszały na coś do jedzenia i bezpiecznie odwoziły do domu. Teraz rozumiem, ile wysiłku je to kosztowało. Ale zdobywały się na to z miłości”. Oczywiście nie każdy będzie mógł się nam zrewanżować za to, co dla niego robimy. Khanh tak mówi o osobach, które ją wspierały: „Bardzo chciałabym się im jakoś odwdzięczyć za ich ogromną życzliwość. Niestety, nie wiem, gdzie teraz mieszkają. Ale Jehowa to wie i modlę się, żeby je wynagrodził”. Khanh ma rację. Jehowa naprawdę dostrzega nawet najmniejsze przejawy życzliwości, na jakie zdobywamy się wobec innych. Patrzy na nie jak na cenną ofiarę i jak na pożyczkę,
 którą zamierza spłacić (odczytaj Przysłów 19:17).
Gdy ktoś robi postępy duchowe, szuka okazji, żeby pomagać innym (zobacz akapit 12)
12. Jak bracia mogą pokazywać, że kochają współwyznawców? (Zobacz też ilustrację).
12 Jeśli jesteś bratem, to jak możesz okazywać innym miłość i przejawiać inicjatywę, żeby im pomagać? Młody brat o imieniu Jordan zapytał starszego, co jeszcze mógłby robić w zborze. Starszy pochwalił go za dotychczasowe postępy, a potem udzielił mu kilku rad. Zasugerował, żeby Jordan wcześnie przychodził do Sali Królestwa i witał braci, odpowiadał na zebraniach, regularnie głosił z grupą służby i szukał praktycznych sposobów na pomaganie innym. Gdy Jordan się do tego zastosował, nie tylko nauczył się czegoś nowego, ale też pogłębił miłość do braci i sióstr. Uświadomił sobie, że kiedy brat zostaje sługą pomocniczym, to nie oznacza, że dopiero zaczyna pomagać innym, ale raczej że już to robi (1 Tym. 3:8-10, 13).
13. Jak miłość pobudziła Christiana do tego, żeby ponownie ubiegał się o przywilej usługiwania jako starszy?
13 A co, jeśli już kiedyś byłeś sługą pomocniczym albo starszym? Jehowa pamięta pracę, którą wtedy wykonywałeś, i miłość, która cię do tego pobudzała (1 Kor. 15:58). Dostrzega też miłość, którą okazujesz teraz. Kiedy brat o imieniu Christian przestał usługiwać jako starszy, był rozczarowany. Mówi: „Mimo to postanowiłem, że będę nadal z miłości służył Jehowie i robił wszystko, na co mnie stać — bez względu na to, czy wiąże się to z jakimiś przywilejami, czy nie”. Z czasem został ponownie zamianowany na starszego. Przyznaje: „Miałem pewne obawy przed tym, żeby znowu usługiwać.
 Ale uznałem, że jeśli Jehowa w swoim miłosierdziu pozwolił mi wrócić do usługiwania, to zrobię to z miłości do Niego i do moich braci i sióstr”.
14. Czego się uczysz z wypowiedzi pewnej siostry z Gruzji?
14 Słudzy Jehowy okazują też miłość bliźnim (Mat. 22:37-39). Elena, siostra z Gruzji, mówi: „Początkowo do głoszenia pobudzała mnie tylko miłość do Jehowy. Ale w miarę jak ta miłość rosła, wzrastała też moja miłość do ludzi. Próbowałam wyobrażać sobie, z jakimi problemami się stykają i jakie tematy mogłyby poruszyć ich serca. Im więcej w ten sposób o nich myślałam, tym bardziej chciałam im pomóc” (Rzym. 10:13-15).
BŁOGOSŁAWIEŃSTWA WYNIKAJĄCE Z OKAZYWANIA INNYM MIŁOŚCI
Jeden przejaw miłości może przynieść błogosławieństwa wielu osobom (zobacz akapity 15 i 16)
15, 16. Jakie błogosławieństwa wynikają z okazywania innym miłości? (Zobacz ilustrację poglądową).
15 Kiedy okazujemy braciom miłość, korzyści z tego odnoszą nie tylko oni. Po wybuchu pandemii COVID-19 brat o imieniu Paolo razem z żoną pomogli wielu starszym siostrom nauczyć się, jak używać urządzeń elektronicznych, żeby dawać świadectwo. Pewnej siostrze, która na początku miała z tym trudności, udało się opanować tę umiejętność. Dzięki temu mogła zaprosić swoich krewnych na Pamiątkę. W trybie wideokonferencji skorzystało z niej aż 60 z nich! Zarówno ona, jak i jej krewni odnieśli pożytek
 z wysiłków Paola i jego żony. Siostra ta napisała później do niego: „Dziękuję, że uczycie starsze osoby takie jak ja. Nigdy nie zapomnę troski Jehowy i waszych niestrudzonych wysiłków”.
16 Przeżycia takie jak to nauczyły Paola czegoś ważnego. Przypomniały mu, że miłość jest ważniejsza niż wiedza czy wrodzone zdolności. Opowiada: „Usługiwałem kiedyś jako nadzorca obwodu. Dzisiaj zdaję sobie sprawę, że chociaż głosiciele mogli zapomnieć moje przemówienia, to nadal pamiętają praktyczną pomoc, jakiej im udzieliłem”.
17. Kto jeszcze odniesie korzyści z tego, że okazujemy miłość?
17 Kiedy okazujemy innym miłość, sami możemy na tym skorzystać w sposób, którego się nie spodziewamy. Potwierdza to Jonathan, mieszkający w Nowej Zelandii. Pewnego razu w gorące sobotnie popołudnie zobaczył pioniera, który głosił sam. Postanowił umawiać się z nim do służby w kolejne soboty. Nie zdawał sobie wtedy sprawy, jak wiele korzyści sam odniesie z tego, że okazał mu życzliwość. Wspomina: „W tamtym okresie głoszenie nie sprawiało mi radości. Ale kiedy słuchałem, jak ten pionier naucza, i dostrzegłem, jakie dobre rezultaty przynosi jego służba, sam zacząłem się nią cieszyć. Zyskałem też prawdziwego przyjaciela, który pomógł mi zrobić postępy pod względem duchowym, pokochać służbę i przybliżyć się do Jehowy”.
18. Czego Jehowa od nas oczekuje?
18 Jehowa oczekuje, że wszyscy będziemy wzrastać w miłości do Niego i do innych. Jak się dowiedzieliśmy, możemy wzmacniać naszą miłość do Jehowy, gdy czytamy Jego Słowo i nad nim rozmyślamy oraz gdy regularnie zwracamy się do Niego w modlitwach. Możemy też wzrastać w miłości do braci i sióstr, gdy niesiemy im praktyczną pomoc. Im silniejsza jest nasza miłość, tym bardziej zbliżamy się do Jehowy i naszej duchowej rodziny. A te przyjaźnie będą trwać wiecznie!
JAK BYŚ ODPOWIEDZIAŁ?
Jak możesz wzrastać w miłości do Jehowy?
Na jakie sposoby możesz pokazywać, że kochasz braci i siostry?
Jakie błogosławieństwa wynikają z okazywania innym miłości?
PIEŚŃ 109 Kochajmy żarliwie, z serca
a Bez względu na to, czy poznaliśmy prawdę niedawno, czy służymy Jehowie od wielu lat, każdy z nas może nadal robić postępy. W tym artykule omówimy ważny sposób, w jaki możemy do tego dążyć — przez wzrastanie w miłości do Jehowy i do innych. Analizując ten artykuł, zastanów się, jakie postępy już zrobiłeś i jak w dalszym ciągu możesz się rozwijać.
b Niektóre imiona zostały zmienione.",,https://www.jw.org/open?docid=2023481&prefer=lang&wtlocale=P
Świadkowie Jehowy wznawiają zebrania z osobistym udziałem obecnych,"Od 1 kwietnia 2022 roku Świadkowie Jehowy znowu organizują zebrania z osobistym udziałem obecnych. Nawet jeśli nasi bracia i siostry mieli początkowo jakieś obawy, to ich miejsce szybko zajęły łzy radości, śmiech i entuzjastyczne śpiewanie pieśni.
Dla niektórych była to pierwsza wizyta w Sali Królestwa.
Brat Krzysztof Hoszowski z Polski opowiada: „To było moje pierwsze zebranie w Sali Królestwa. Poznałem prawdę wirtualnie, mój chrzest był transmitowany na Zoomie. (...) Wiedziałem, jak wyglądają zebrania z osobistym udziałem obecnych, ponieważ oglądałem sporo materiałów wideo na ten temat. Zachwyciła mnie niezwykła atmosfera braterskiej miłości, radości i życzliwości”.
Gdy w marcu 2020 roku wybuchła pandemia COVID-19, Świadkowie Jehowy zaczęli organizować zebrania w trybie wideokonferencji. Teraz ci, którzy nie będą mogli przybyć do Sali Królestwa osobiście, dalej będą mieli możliwość łączyć się na zebrania przez internet.
Brat Neil Campbell z Edynburga w Szkocji mówi: „Kiedy usłyszałem muzykę i zacząłem śpiewać pierwszą pieśń, poczułem się bardzo szczęśliwy, że po dwóch latach znowu mogę być ze swoimi braćmi”.
Dziękujemy Jehowie, że mogliśmy wznowić zebrania z osobistym udziałem obecnych (Psalm 84:10).","4 KWIETNIA 2022
WIADOMOŚCI ZE ŚWIATA",https://www.jw.org/open?docid=702022179&prefer=lang&wtlocale=P
" ARTYKUŁ DO STUDIUM NR 38
Umacniaj więź ze swoją duchową rodziną","„Idę do Ojca swojego i Ojca waszego” (JANA 20:17).
PIEŚŃ 3 Nasza siła, nadzieja i ufność
W SKRÓCIE
 *
1. Jakie relacje łączą nas z Jehową?
 DO RODZINY czcicieli Jehowy należy Jezus — „pierwszy spośród całego stworzenia” — oraz niezliczona liczba aniołów (Kol. 1:15; Ps. 103:20). Kiedy Jezus był na ziemi, wskazał, że również ludzie mogą uważać Jehowę za swojego Ojca. W rozmowie z uczniami nazwał Jehowę ‛swoim Ojcem i ich Ojcem’ (Jana 20:17). A gdy oddajemy się Jehowie i przyjmujemy chrzest, wszyscy Jego słudzy stają się naszymi braćmi i siostrami (Marka 10:29, 30).
2. Co omówimy w tym artykule?
2 Niektórym trudno jest uważać Jehowę za kochającego Ojca. Dla innych wyzwaniem może być okazywanie miłości braciom i siostrom. W tym artykule omówimy, jak Jezus pomaga nam widzieć w Jehowie Ojca, z którym możemy mieć bliską więź. Zobaczymy też, jak możemy naśladować Jehowę w relacjach z naszymi braćmi i siostrami.
JEHOWA CHCE, ŻEBYŚ MIAŁ Z NIM BLISKIE RELACJE
3. Jak modlitwa wzorcowa pomaga nam przybliżyć się do Jehowy?
3 Jehowa jest kochającym Ojcem. Właśnie tak patrzy na Niego Jezus. I chce, żebyśmy my też widzieli w Jehowie serdecznego, przystępnego Ojca, a nie surowego zwierzchnika. Wyraźnie to wynika z modlitwy wzorcowej, której nauczył swoich naśladowców. Zaczął ją słowami: „Nasz Ojcze” (Mat. 6:9). Mógł polecić, żebyśmy zwracali się do Jehowy „Wszechmocny”, „Stwórco” albo „Królu Wieczności”, bo każdy z tych tytułów do Niego pasuje i występuje w Biblii (Rodz. 49:25; Izaj. 40:28; 1 Tym. 1:17). Jednak użył określenia „Ojcze”, które wskazuje na bliskie relacje.
4. Skąd wiemy, że Jehowa chce, żebyśmy się do Niego zbliżyli?
 4 Czy trudno ci patrzeć na Jehowę jak na kochającego Ojca? Niektórym z nas tak. Powodem mogą być bolesne przeżycia z dzieciństwa. Ale Jehowa doskonale rozumie nasze odczucia. To bardzo pocieszające! On chce, żebyśmy mieli z Nim ciepłe relacje. Jego Słowo zachęca: „Zbliżcie się do Boga, a On zbliży się do was” (Jak. 4:8). Jehowa nas kocha i obiecuje, że będzie dla nas najlepszym Ojcem, jakiego moglibyśmy sobie wymarzyć.
5. Jak w myśl Łukasza 10:22 w zbliżeniu się do Jehowy może nam pomóc Jezus?
5 W zbliżeniu się do Jehowy może nam pomóc Jezus. Zna Go tak dobrze i tak doskonale naśladuje Jego przymioty, że mógł powiedzieć: „Kto widział mnie, widział też Ojca” (Jana 14:9). Jezus jest dla nas jak starszy brat. Uczy nas, jak szanować naszego Ojca i okazywać Mu posłuszeństwo, jak unikać zasmucania Go i co robić, żeby Mu się podobać. Ale przede wszystkim pokazuje nam, jak bardzo Jehowa nas kocha (odczytaj Łukasza 10:22). Przeanalizujmy kilka przykładów.
Jehowa jako kochający Ojciec umocnił swojego Syna za pośrednictwem anioła (zobacz akapit 6)
 *
6. W jakich sytuacjach Jehowa słuchał Jezusa?
6 Jehowa słucha swoich dzieci. Robił to w wypadku swojego pierworodnego Syna — gdy Jezus był na ziemi, słuchał jego częstych modlitw (Łuk. 5:16). Słuchał go, jak modlił się przed podjęciem ważnych decyzji, na przykład przed wyborem 12 apostołów (Łuk. 6:12, 13). Słuchał go też, kiedy modlił się w chwilach udręki. Krótko przed tym, jak Jezus został zdradzony, żarliwie modlił się do Ojca w związku z czekającą go próbą. Jehowa odpowiedział na modlitwę swojego kochanego Syna i wysłał anioła, żeby go umocnił (Łuk. 22:41-44).
7. Jak wpływa na ciebie świadomość, że Jehowa odpowiada na modlitwy?
7 Jehowa dalej słucha modlitw swoich sług i odpowiada na nie we właściwym
 czasie i w najlepszy możliwy sposób (Ps. 116:1, 2). Przekonała się o tym pewna siostra z Indii. Miała poważne problemy emocjonalne i z całego serca modliła się w tej sprawie do Jehowy. Opowiada: „Audycja JW Broadcasting® z maja 2019 roku mówiła o radzeniu sobie ze zmartwieniami i niepokojem. Była dokładnie tym, czego potrzebowałam. Była odpowiedzią na moje modlitwy”.
8. Na jakie sposoby Jehowa okazywał miłość Jezusowi?
8 Jehowa okazuje nam miłość tak samo, jak okazywał miłość Jezusowi (Jana 5:20). Przez całe jego życie na ziemi troszczył się o jego potrzeby fizyczne, duchowe i emocjonalne. Chętnie mówił mu, że go kocha i darzy uznaniem (Mat. 3:16, 17). Ponieważ Jezus zawsze mógł liczyć na swojego kochającego niebiańskiego Ojca, nigdy nie czuł się osamotniony (Jana 8:16).
9. Co nas upewnia, że Jehowa nas kocha?
9 My też widzimy, że Jehowa okazuje nam miłość na wiele sposobów. Pomyśl tylko: Żeby nas uszczęśliwić i zaspokoić nasze potrzeby emocjonalne, pociągnął nas do siebie i dał nam kochającą rodzinę braci i sióstr (Jana 6:44). Cały czas zapewnia nam również pokarm duchowy. Oprócz tego pomaga nam zaspokajać codzienne potrzeby materialne (Mat. 6:31, 32). Kiedy rozmyślamy o tym, jak bardzo Jehowa nas kocha, sami coraz bardziej Go kochamy.
TRAKTUJ BRACI I SIOSTRY TAK, JAK TRAKTUJE ICH JEHOWA
10. W czym pomoże nam przykład Jehowy?
10 Jehowa kocha naszych braci i siostry. Ale nam nie zawsze łatwo jest ich kochać i im to okazywać. Czasami wynika to stąd, że pochodzimy z różnych kultur i środowisk. Poza tym wszyscy popełniamy błędy, które mogą innych frustrować i rozczarowywać. Mimo to możemy się przyczyniać do umacniania łączących nas więzi. W jaki sposób? Przez naśladowanie naszego Ojca, który jest wzorem okazywania miłości (Efez. 5:1, 2; 1 Jana 4:19). Zobaczmy, czego możemy się od Niego nauczyć.
11. Jak Jezus naśladował „głębokie współczucie” Jehowy?
11 Jehowa okazuje „głębokie współczucie” (Łuk. 1:78). Osoba współczująca nie jest obojętna na cierpienie innych. Stara się im pomóc i ich pocieszyć. Współczucie Jehowy naśladował Jezus (Jana 5:19). Gdy widział tłumy, „litował się nad nimi, bo były złupione i porzucone niczym owce bez pasterza” (Mat. 9:36). Ale nie tylko wczuwał się w ich położenie. Śpieszył im też z pomocą. Uzdrawiał chorych i pokrzepiał tych, którzy byli „utrudzeni i obciążeni” (Mat. 11:28-30; 14:14).
Naśladuj Jehowę, okazując współwyznawcom współczucie i szczodrość (zobacz akapity 12-14)
 *
12. Podaj przykład, jak można okazać komuś współczucie.
12 Zanim w praktyczny sposób okażemy komuś współczucie, musimy pomyśleć, przez co ta osoba przechodzi. Na przykład jakaś siostra może mieć poważne problemy ze zdrowiem. Nigdy się nie skarży, ale może przydałoby się jej jakieś wsparcie. Jak daje sobie radę z pracami domowymi? Czy nie ucieszyłaby się z pomocy w przygotowaniu posiłku dla rodziny albo w posprzątaniu mieszkania? A może jakiś brat stracił pracę. Czy nie byłoby mu łatwiej sobie radzić do czasu znalezienia nowej pracy, gdyby
 ktoś podarował mu — być może anonimowo — niewielką sumę pieniędzy?
13, 14. Jak możemy naśladować szczodrość Jehowy?
13 Jehowa jest szczodry (Mat. 5:45). Pokazuje nam, że nie powinniśmy czekać, aż ktoś z braci i sióstr poprosi nas o pomoc. Na przykład chociaż Go o to nie prosimy, każdego dnia sprawia, że wschodzi słońce. Korzystają z tego wszyscy, nie tylko ci, którzy są Mu za to wdzięczni. Czy nie zgodzisz się z tym, że dbając o nasze potrzeby, Jehowa okazuje nam ogromną miłość? Bardzo Go za to kochamy, że jest dla nas taki życzliwy i szczodry!
14 Wielu naszych współwyznawców naśladuje Jehowę w okazywaniu szczodrości. Było tak w roku 2013, kiedy supertajfun Haiyan spowodował ogromne zniszczenia na Filipinach. Sporo braci i sióstr straciło domy i mienie, ale ich współwyznawcy z całego świata szybko zapewnili im wsparcie. Składali datki albo osobiście stawili się do pomocy. W niespełna rok odbudowano lub wyremontowano prawie 750 domów. Również w czasie pandemii COVID-19 wielu na różne sposoby wspierało braci i siostry. Kiedy szybko śpieszymy z pomocą członkom naszej duchowej rodziny, pokazujemy, że ich kochamy.
15, 16. Jak możemy naśladować naszego niebiańskiego Ojca w myśl Łukasza 6:36?
15 Jehowa jest miłosierny i chętnie przebacza (odczytaj Łukasza 6:36). Doświadczamy tego każdego dnia (Ps. 103:10-14). Również Jezus okazywał miłosierdzie i chętnie przebaczał swoim niedoskonałym uczniom. Był nawet gotowy poświęcić swoje życie za nasze grzechy (1 Jana 2:1, 2). Czy to, że Jehowa i Jezus są tak miłosierni i chętnie przebaczają, nie zbliża cię do Nich?
16 Kiedy ‛wspaniałomyślnie przebaczamy’ naszym braciom i siostrom, umacniamy łączące nas więzi miłości (Efez. 4:32). Oczywiście czasami przebaczanie
 jest bardzo trudne i musimy nad tym pracować. Jednej siostrze pomógł w tym artykuł ze Strażnicy zatytułowany „Wspaniałomyślnie przebaczajmy sobie nawzajem”
 *. Napisała: „Dzięki temu artykułowi spojrzałam na tę sprawę z innej, bardziej pozytywnej strony. Wyjaśniono w nim, że gotowość do przebaczania nie oznacza akceptowania zła ani pomniejszania wyrządzonej nam krzywdy. Oznacza raczej wyzbycie się urazy i zachowanie pokoju w sercu”. Jeśli chętnie przebaczamy naszym braciom i siostrom, pokazujemy, że ich kochamy i że naśladujemy naszego Ojca, Jehowę.
CEŃ SWOJE MIEJSCE W RODZINIE JEHOWY
Młodsi i starsi okazują miłość członkom naszej międzynarodowej rodziny (zobacz akapit 17)
 *
17. Jak zgodnie z Mateusza 5:16 możemy przynosić chwałę naszemu niebiańskiemu Ojcu?
17 To dla nas wielki zaszczyt, że możemy należeć do kochającej się międzynarodowej rodziny. Chcielibyśmy, żeby jak najwięcej ludzi przyłączyło się do nas w wielbieniu naszego Boga. Dlatego dbamy o to, żeby nie robić nic, co postawiłoby w złym świetle lud Jehowy albo Jego samego. Staramy się postępować w taki sposób, żeby ludzie zainteresowali się dobrą nowiną i zaczęli służyć Jehowie (odczytaj Mateusza 5:16).
18. Co nam pomoże z odwagą bronić swoich przekonań?
18 Ponieważ jesteśmy posłuszni naszemu niebiańskiemu Ojcu, czasami ściągamy na siebie krytykę, a nawet prześladowanie. Kiedy musimy bronić swoich przekonań, możemy czuć się zestresowani. Zawsze jednak możemy liczyć na pomoc Jehowy i Jego Syna. Jezus zapewnił swoich uczniów, że nie muszą się zamartwiać, jak lub co powiedzą. Dlaczego nie? Wyjaśnił: „Bo w danej chwili otrzymacie pomoc — w gruncie rzeczy to nie wy będziecie mówić, ale będzie przez was mówić duch waszego Ojca” (Mat. 10:19, 20).
19. Podaj przykład kogoś, kto odważnie dał świadectwo.
 19 Zobaczmy, co przeżył Robert z RPA. Kiedy poznawał prawdę i nie miał jeszcze dużej wiedzy biblijnej, stanął przed sądem wojskowym. Odważnie wyjaśnił, że chce pozostać neutralny, bo kocha swoich chrześcijańskich braci. Widać, że bardzo cenił swoje miejsce w naszej duchowej rodzinie! Sędzia nagle zapytał: „Kim są twoi bracia?”. Robert nie był przygotowany na to pytanie, ale natychmiast przypomniał mu się tekst dzienny z tamtego dnia. Chodziło o Ewangelię według Mateusza 12:50: „Moim bratem i siostrą, i matką jest każdy, kto spełnia wolę mojego Ojca, który jest w niebie”. Chociaż Robert był dopiero zainteresowanym, duch Jehowy pomógł mu odpowiedzieć nie tylko na to, ale też na kilka innych niespodziewanych pytań. Jehowa musiał być z niego bardzo dumny! I jest dumny również z nas, kiedy polegamy na Nim i odważnie dajemy świadectwo w trudnych sytuacjach.
20. Na co powinniśmy być zdecydowani? (Jana 17:11, 15).
20 Mamy najlepszego Ojca, jakiego możemy sobie wyobrazić, oraz wielu oddanych nam braci i sióstr. Nigdy nie uważajmy tego za coś oczywistego. Szatan i jego zwolennicy nas nienawidzą. Chcieliby, żebyśmy zaczęli wątpić w miłość Jehowy. Próbują też zburzyć naszą jedność. Ale Jezus poprosił Ojca, żeby nad nami czuwał i żeby nasza rodzina pozostała zjednoczona (odczytaj Jana 17:11, 15). Jehowa odpowiada na tę modlitwę. Podobnie jak Jezus nigdy nie powątpiewajmy w miłość i wsparcie naszego niebiańskiego Ojca. Bądźmy zdecydowani stale umacniać więzi łączące naszą duchową rodzinę.
JAK BYŚ ODPOWIEDZIAŁ?
Co cię przekonuje, że Jehowa jest kochającym Ojcem?
Na jakie sposoby możemy okazywać miłość naszym braciom i siostrom?
Jak możemy pokazać, że cenimy swoje miejsce w rodzinie Jehowy?
PIEŚŃ 99 Miriady braci
^ Mamy niezwykły zaszczyt — należymy do kochającej się rodziny braci i sióstr. Wszyscy chcemy umacniać łączące nas więzi. Jak możemy to robić? Naśladując sposób, w jaki okazuje nam miłość nasz niebiański Ojciec, a także biorąc przykład z Jezusa oraz naszych współwyznawców.
^ Zobacz Strażnicę z 15 listopada 2012 roku, strony 26-30.
^ OPIS ILUSTRACJI: Anioł wysłany przez Jehowę umacnia Jezusa w ogrodzie Getsemani.
^ OPIS ILUSTRACJI: Podczas pandemii COVID-19 bracia przygotowują żywność i dostarczają ją potrzebującym.
^ OPIS ILUSTRACJI: Mama pomaga córce, która chce wysłać zachęcający list bratu w więzieniu.",,https://www.jw.org/open?docid=2021564&prefer=lang&wtlocale=P
Czy bezpieczną przyszłość zapewni ci bycie dobrym człowiekiem?,"Od wieków wielu ludzi uważa, że bycie dobrym człowiekiem gwarantuje bezpieczną przyszłość. Na przykład mieszkańcy Wschodu biorą sobie do serca to, co powiedział nauczyciel i filozof Konfucjusz (551-479 p.n.e.): „Nie czyń drugiemu, co tobie niemiłe”
 *.
CO DLA WIELU JEST WAŻNE
Ludzie często myślą, że jeśli będą dobrze postępować, to zapewnią sobie spokojną przyszłość. Dlatego starają się szanować innych, okazywać dobre maniery, spełniać swoje obowiązki i mieć czyste sumienie. Linh z Wietnamu przyznaje: „Zawsze wierzyłam, że jak będę uczciwa i szczera, to będzie mi się w życiu dobrze wiodło”.
Niektórych do właściwego postępowania motywuje religia. Hsu-Yun z Tajwanu mówi: „Uczono mnie, że jeśli będę dobrze postępował, to po śmierci spotka mnie nagroda. A jak będę robił złe rzeczy, to będę cierpiał męki”.
 WNIOSKI
To prawda, że dobre postępowanie przynosi korzyści. Jednak wiele osób, które szczerze pomagają drugim, przekonuje się, że inni niekoniecznie odwdzięczają się tym samym. Shiu Ping z Hongkongu opowiada: „Z własnego doświadczenia wiem, że za dobre postępowanie nie zawsze spotyka cię nagroda. Z całego serca starałam się troszczyć o rodzinę i pomagać drugim. Ale moje małżeństwo się rozpadło i zostałam sama z synem”.
Da się też zauważyć, że nie wszyscy religijni ludzie postępują dobrze. Mieszkająca w Japonii Etsuko wspomina: „Zaangażowałam się w działalność pewnej organizacji religijnej i prowadziłam zajęcia dla młodzieży. Ale potem zobaczyłam, jak niemoralnie prowadzą się wyznawcy mojej religii, jak walczą o wpływy i kradną fundusze kościelne. Byłam tym naprawdę zszokowana”.
„Z całego serca starałam się troszczyć o rodzinę i pomagać drugim. Ale moje małżeństwo się rozpadło i zostałam sama z synem” (SHIU PING, HONGKONG)
Czasem osoby bardzo religijne czują się rozczarowane, kiedy ich dobre postępowanie nie przynosi rezultatów, jakich się spodziewali. Właśnie tak czuła się Van z Wietnamu. Opowiada: „Przez wiele lat codziennie składałam owoce, kwiaty i jedzenie na ołtarzach moich zmarłych przodków. Miałam nadzieję, że to zapewni mi szczęście. Ale dobre postępowanie i religijne rytuały nic mi nie dały. Mój mąż ciężko zachorował. A córka, która studiowała za granicą, umarła, chociaż miała tylko 20 lat”.
DLACZEGO NIE WYSTARCZY BYĆ DOBRYM CZŁOWIEKIEM
Bycie dobrym człowiekiem jest naprawdę ważne. Ale nie gwarantuje bezpiecznej przyszłości. Dlaczego? Zobacz, co na ten temat mówi pewna święta Księga.
NIE KAŻDY CHCE DOBRZE POSTĘPOWAĆ
„Nawet jeden grzesznik potrafi zniszczyć wiele dobrego” (KAZNODZIEI 9:18)
Nawet jeśli bardzo się starasz dobrze postępować, na twoją przyszłość mogą mieć wpływ samolubne działania innych. Na przykład w trakcie pandemii możesz trzymać się zaleceń władz i unikać bliskiego kontaktu z drugimi. Ale co, jeśli inni tak nie robią? Ich zachowanie może zaszkodzić twojemu zdrowiu.
LUDZIE MOGĄ MIEĆ BŁĘDNE WYOBRAŻENIA O TYM, CO JEST DOBRE, A CO ZŁE
„Jakaś droga może się wydawać człowiekowi słuszna, ale w końcu prowadzi do śmierci” (PRZYSŁÓW 14:12)
Ludzie często myślą, że postępują właściwie, ale potem się okazuje, że byli w błędzie. Dobre intencje nie chronią przed przykrymi konsekwencjami złych decyzji.
ŻYCIE JEST NIEPRZEWIDYWALNE
„Nie wiecie, jak wasze życie będzie wyglądać jutro” (JAKUBA 4:14)
Nawet najbardziej szlachetna osoba może niespodziewanie umrzeć. Na przykład w czasie pandemii COVID-19 życie straciło wielu ofiarnych wolontariuszy. Albo pomyślmy, co spotkało Chinkę o imieniu Liting. Straciła swojego tatę w wypadku samochodowym. Mówi: „Nie mogłam zrozumieć, dlaczego zginęła tak życzliwa osoba. Mój tata był pracowity, rozsądny i szczery. A ze wszystkich osób w samochodzie zginął tylko on”.
Jeżeli dobre postępowanie nie wystarczy, to w takim razie jak zagwarantować sobie bezpieczną przyszłość? Potrzebujemy wiarygodnych, mądrych wskazówek. Gdzie możemy je znaleźć?
^ Nauki Konfucjusza omówiono w rozdziale 7, akapitach 31-35, książki Człowiek poszukuje Boga, wydanej przez Świadków Jehowy i dostępnej w serwisie internetowym jw.org.",,https://www.jw.org/open?docid=2021166&prefer=lang&wtlocale=P
Odbudowana Sala Królestwa na Bahamach oddana do użytku,"Brat Mark Sanderson wygłasza okolicznościowe przemówienie
7 stycznia 2023 roku brat Mark Sanderson, członek Ciała Kierowniczego, wziął udział w uroczystości oddania do użytku odbudowanej Sali Królestwa na bahamskiej wyspie Wielkie Abaco. Sala ta została zniszczona, kiedy we wrześniu 2019 roku w wyspę uderzył huragan Dorian. Z powodu pandemii COVID-19 prace przy odbudowie zostały wstrzymane zaledwie trzy tygodnie przed planowanym oddaniem Sali do użytku w marcu 2020 roku. Ochotnicy mogli je wznowić w 2021 roku.
„Huragan zniszczył wiele rzeczy, ale z pewnością nie zburzył waszej wiary ani więzi z Bogiem” — z entuzjazmem powiedział brat Sanderson podczas okolicznościowego przemówienia.
Ten odporny na uderzenia huraganów budynek to jedyna Sala Królestwa na wyspie. Korzysta z niej 49 głosicieli z dwóch zborów — zboru anglojęzycznego oraz zboru posługującego się językiem kreolskim. Na uroczystości oddania Sali do użytku było obecnych 175 osób, a kolejne 167 skorzystały z programu za pomocą łączy internetowych. W programie uwzględniono możliwość zwiedzenia obiektu — zarówno przez Świadków Jehowy, jak i osoby postronne.
Brat Jake Majure był jednym z ochotników biorących udział w odbudowach po uderzeniu huraganu. Wspominając czas, gdy zostały one wstrzymane, powiedział: „To było bardzo przykre. Kiedy wstrzymano prace, kończyliśmy naprawy domów w rekordowym tempie, a Sala Królestwa była praktycznie gotowa na Pamiątkę”. W roku 2021 brat Majure znowu zaczął pomagać w pracach przy Sali i naprawach innych domów.
Oddanie do użytku Sali Królestwa było radosnym wydarzeniem
Brat Sanderson zauważył: „Ta Sala Królestwa to piękne świadectwo, że jako słudzy Jehowy współpracujemy w jedności i okazujemy sobie nawzajem miłość. To wspaniałe, że mogę tu być teraz, w styczniu 2023 roku, i widzieć ten obiekt oraz szczęście naszych braci”.
Jesteśmy przekonani, że nowo odbudowana Sala Królestwa będzie dalej przynosić chwałę naszemu Bogu, Jehowie (Ezdrasza 3:10).","26 STYCZNIA 2023
BAHAMY",https://www.jw.org/open?docid=702023072&prefer=lang&wtlocale=P
Kampania głoszenia o Królestwie w roku 2020: Pozytywne reakcje urzędników,"W listopadzie Świadkowie Jehowy na całym świecie dokładali starań, żeby udostępniać Strażnicę nr 2 z 2020 roku przedsiębiorcom, krewnym i zainteresowanym. W ramach tej kampanii czasopismo to trafiało również do urzędników różnego szczebla. Biura Oddziałów już otrzymały wiele pozytywnych odpowiedzi.
W Sierra Leone, Rex Bhonapha, wiceminister budownictwa mieszkalnego i planowania przestrzennego, napisał do braci list z podziękowaniem za otrzymane czasopismo. Napisał w nim między innymi: „Muszę przyznać, że wasze czasopismo podniosło mnie na duchu i było bardzo pouczające; codziennie wracam do jego lektury”.
Premier Samoa przesłał list, w którym wyznał, że bardzo ceni Modlitwę Pańską. Ponadto swoje osobiste docenianie naszej biblijnej działalności edukacyjnej wyraziła głowa tego państwa — Tuimalealiifano Vaaletoa Sualauvi II. Wyjaśnił on, że ta działalność „pomaga ludziom, dając im możliwość poznawania Biblii, żeby mogli zmieniać swoje życie”. Pochwalił też braci za to, że w czasie pandemii COVID-19 dla bezpieczeństwa nie organizujemy zebrań umożliwiających bezpośrednie kontakty oraz służby od domu do domu.
Osvaldo Cartagena García, urzędnik miejski w Chile, przekazał: „Mam nadzieję, że Wasza szlachetna akcja poszerzy wiedzę wszystkich osób sprawujących władzę w naszym kraju i lokalnej społeczności, motywując je do dobrych czynów na rzecz całego społeczeństwa, zwłaszcza w obliczu tego, z czym obecnie zmagamy się w kraju i na całym świecie”.
Poseł niemieckiego Bundestagu napisał do Oddziału Europa Środkowa: „Wasz związek wyznaniowy nie jest mi obcy. Z szacunkiem przyznaję, że wasi współwyznawcy odważnie utożsamiają się ze Świadkami Jehowy. (...) Wiem też, że waszą organizację religijną dotknęły najokrutniejsze represje z rąk nazistów w III Rzeszy”.
Jedno z niemieckich ministerstw federalnych wystosowało podziękowania za to, że Świadkowie niosą ludziom pokrzepienie w trakcie pandemii COVID-19. Urzędnicy wyjaśnili: „W ten sposób przyczyniacie się do spójności lokalnych społeczności i całego społeczeństwa naszego kraju”.
Do Biura Oddziału w Kolumbii napisali senator i deputowany Izby Reprezentantów. Podziękowali oni za czasopismo i zapewnili, że pokażą je też innym. Napisał też pewien urzędnik z Ministerstwa Środowiska i Zrównoważonego Rozwoju: „Ogromnie dziękuję za przesłanie mi czasopisma Strażnica, ponieważ zawiera ono ratujące życie orędzie!”.
Frank Okyere, ambasador Ghany w Japonii napisał: „To czasopismo jest bardzo wnikliwe i wskazuje na rozwiązanie wielu trudności, z którymi zmaga się dzisiaj ludzkość”.
Podobnie wypowiedział się ambasador z Azerbejdżanu: „Bardzo dziękuję za przesłanie ambasadzie specjalnego wydania Strażnicy. Przeczytałem je z wielkim zainteresowaniem”.
Podzielamy odczucia brata Amaro Teixeiry, który nadzoruje Sekcję Informacji Publicznej w Biurze Oddziału w Mozambiku: „Sukces tej kampanii przerósł nasze oczekiwania. Orędzie o Królestwie dotarło do osób, do których zazwyczaj nie mamy dostępu”.
Nie ulega wątpliwości, że będziemy otrzymywać kolejne wyrazy doceniania od urzędników i innych osób. Cieszymy się, że orędzie biblijne wciąż dociera do „wszystkich zajmujących wysokie stanowiska” (1 Tymoteusza 2:2).","3 GRUDNIA 2020
WIADOMOŚCI ZE ŚWIATA",https://www.jw.org/open?docid=702020484&prefer=lang&wtlocale=P
Świadkowie Jehowy wznawiają głoszenie od domu do domu,"Świadkowie Jehowy na całym świecie z podekscytowaniem wyczekiwali 1 września 2022 roku. Właśnie wtedy wznowili głoszenie od domu do domu, z którego są najbardziej znani. Ich entuzjazm podsyca prowadzona w tym miesiącu specjalna kampania proponowania kursu biblijnego. Dla wielu naszych braci i sióstr jest to powrót do znanej i cenionej formy działalności. Dla innych odwiedzanie ludzi w ich domach, żeby porozmawiać o Biblii, to zupełnie nowe przeżycie. Poniżej opisano kilka ciekawych sytuacji z różnych stron świata, które pokazują, jak wspaniale rozpoczął się rok służbowy 2023.
Niemcy
2 września 2022 roku Nicole i Tina, dwie głosicielki z Petershagen w Nadrenii Północnej-Westfalii, zapukały do pewnego mieszkania, ale nikogo nie zastały. Kiedy odchodziły, usłyszały, że woła je jakaś młoda kobieta. Powiedziała im, że gdy do niej pukały, nie mogła otworzyć, ale teraz zaprasza je na rozmowę. Po wejściu do mieszkania siostry zauważyły na stole wysłużony egzemplarz Pisma Świętego w Przekładzie Nowego Świata. Kobieta wyjaśniła, że otrzymała go trzy lata wcześniej, kiedy mieszkała we Włoszech. Po przeprowadzce do Niemiec w czasie pandemii straciła kontakt ze Świadkami Jehowy. Siostry wymieniły się z nią danymi kontaktowymi i zaprosiły ją na zebranie. Dwa dni później przyszła na nie razem z dwójką swoich dzieci. Zgodziła się na kurs biblijny.
Gwatemala
Manuel i Karol Gastelumowie, małżeństwo pionierów specjalnych działających na terenie języka mam, spotkało miłą kobietę, która zaprosiła ich do swojego domu. Nie wiedziała, że Bóg ma imię, dlatego zaczęli z nią omawiać lekcję 4 książki Już zawsze ciesz się życiem!, zatytułowaną „Kim jest Bóg?”. Przeczytali Księgę Izajasza 42:8. Kobieta była zachwycona, widząc imię Boże w swojej własnej Biblii.
Zaczęła płakać i przyznała, że teraz rozumie, że nie wystarczy tylko mieć Biblię — trzeba jeszcze wiedzieć, czego ona uczy, żeby móc stosować się do niej w życiu. Była bardzo wdzięczna za to, czego dowiedziała się z tej lekcji, i zamierzała opowiedzieć o tym mężowi. Zgodziła się na kolejne rozmowy o Biblii.
Japonia
W Jokohamie małżeństwo Nukamori głosiło przez domofon. Kiedy odezwała się pewna kobieta, przedstawili się i wspomnieli, że są Świadkami Jehowy. Poprosiła, żeby poczekali przy wejściu. Po jakimś czasie otworzyła drzwi i powiedziała: „Czekałam na Świadków Jehowy”.
Wyjaśniła, że zaczęła poznawać Biblię z pomocą Świadków w Nagasaki. W czasie pandemii przeniosła się do Jokohamy i kontynuowała studium przez Zooma. Na początku tego tygodnia osoba, która prowadziła z nią studium, powiedziała: „We wrześniu będzie kampania. Ktoś ze Świadków na pewno cię odwiedzi. Poproś, żeby zaczął z tobą studiować”. Kobieta była mile zaskoczona, że Świadkowie Jehowy trafili do niej tak szybko. Wyraziła chęć przyjścia na zebranie i od razu umówiła się na studium Biblii.
Świadkowie Jehowy w Japonii głoszą od domu do domu
Meksyk
Kiedy małżeństwo głosicieli zaproponowało pewnej kobiecie kurs biblijny, odpowiedziała, że przed laty studiowała Biblię z pomocą Świadków Jehowy i nawet chodziła na zebrania. Później straciła z nimi kontakt i wstydziła się go odnowić, bo nie żyła zgodnie z zasadami biblijnymi. Gdy się do tego przyznała, zaczęła płakać. Głosiciele przeczytali jej Psalm 10:17 i wyjaśnili, że Jehowa o niej nie zapomniał. Pochwalili ją, że chce trzymać się Jego zasad. Zgodziła się na kurs biblijny i powiedziała, że jej 16-letni syn też chciałby lepiej poznać Biblię.
Kiedy głosiciele wrócili następnego dnia, kobieta i jej syn już czekali. Po omówieniu z nimi lekcji 1 broszury Już zawsze ciesz się życiem! głosiciele zaprosili ich na zebranie w weekend. Oboje skorzystali z zaproszenia i zamierzają dalej studiować Biblię i przychodzić na zebrania.
Portoryko
Małżeństwo w Portoryko proponuje kobiecie broszurę Już zawsze ciesz się życiem!
Ramon modlił się, żeby pierwszego dnia po wznowieniu głoszenia od domu do domu mógł spotkać kogoś, kto chciałby porozmawiać o Biblii. W pierwszym domu jakaś kobieta uchyliła drzwi i wyjrzała zza nich. Ramon krótko się przywitał i przedstawił. Zanim zaczął mówić o Biblii, kobieta powiedziała: „Nawet pan nie wie, jak bardzo na to czekałam. Modliłam się, żebyście do mnie przyszli”.
Przyznała, że kilka lat wcześniej miała kontakt ze Świadkami i była nawet na zebraniu. Ale potem się przeprowadziła i ten kontakt się urwał. Ramon powiedział, że na czas pandemii głoszenie od domu do domu zostało zawieszone. Następnie przeczytał jej Psalm 37:29 i wyjaśnił, na czym polega kurs biblijny. Kobieta chętnie zgodziła się na ten kurs, a Ramon postarał się, żeby odwiedziła ją pewna siostra.
Potem powiedział: „Jestem przekonany, że Jehowa i aniołowie kierują nas do osób, które chcą słuchać”.
Stany Zjednoczone
Kiedy Katelyn Thompson podeszła do pewnego domu w Kentucky, zauważyła na skrzynce pocztowej wypisane wersety biblijne, a na podwórzu tabliczkę z napisem „Jezus cię kocha”. Gdy zapukała do drzwi, otworzyła jej pewna kobieta. Katelyn się przedstawiła i wyjaśniła, że w czasie pandemii COVID-19 Świadkowie Jehowy nie odwiedzali ludzi w domach. Wspomniała, że pisali listy i dzwonili do innych, żeby ich zachęcić i pocieszyć. Zapytała też domowniczkę, jak radzi sobie jej rodzina. Kobieta powiedziała, że w czasie pandemii straciła ojca. I dodała: „Dostawałam od was listy i czułam, że w ten sposób Bóg daje mi to, czego akurat potrzebuję”. Katelyn wyraziła swoje współczucie i omówiła z nią lekcję 2 broszury Już zawsze ciesz się życiem! Skupiły się na wersetach biblijnych, które mówią o nadziei na zmartwychwstanie. Kobieta rozpłakała się. W tym dniu była rocznica śmierci jej taty. Podała Katelyn numer telefonu i zgodziła się na kolejną wizytę. Później napisała do niej wiadomość: „Dziękuję. Dzisiaj bardzo potrzebowałam takiego pokrzepienia!”.
Nie mamy wątpliwości, że wznowienie głoszenia od domu do domu i kampania proponowania kursu biblijnego cieszą się błogosławieństwem Jehowy. Czekamy na kolejne piękne przeżycia z tej działalności! (Jana 4:35).","14 WRZEŚNIA 2022
WIADOMOŚCI ZE ŚWIATA",https://www.jw.org/open?docid=702022264&prefer=lang&wtlocale=P
Miliony ludzi w zjednoczony sposób obchodzą Pamiątkę śmierci Chrystusa,"W Chile bracia serdecznie się ze sobą witają
Dnia 15 kwietnia 2022 roku miliony Świadków Jehowy na całym świecie, a także zaproszeni przez nich goście obchodzili Wieczerzę Pańską. Po raz pierwszy od 2019 roku to ważne spotkanie odbyło się z osobistym udziałem obecnych. Ci, którzy nie mogli przyjść osobiście, połączyli się przez internet.
Pamiątka śmierci Chrystusa jest dla Świadków Jehowy najważniejszym wydarzeniem w roku. Z powodu pandemii COVID-19 przez dwa lata to coroczne spotkanie odbywało się za pośrednictwem wideokonferencji. W 2021 roku na Pamiątce było przeszło 21 milionów obecnych.
Dla niektórych to pierwsza Pamiątka, na której byli osobiście. Markensia Remy z Haiti, która została ochrzczona rok wcześniej, opowiada: „Jestem bardzo szczęśliwa, że byłam obecna na Pamiątce w Sali Królestwa. Ciężko mi wyrazić słowami, jak się cieszę. Czuję, że należę do niezwykłej rodziny”.
Dziękujemy Jehowie za błogosławieństwa, jakich zaznaliśmy w trakcie tegorocznych obchodów Pamiątki. A szczególnie jesteśmy wdzięczni za okup — największy dowód miłości, jaką okazał nam Jehowa i Jego Syn, Jezus Chrystus (Jana 3:16).","21 KWIETNIA 2022
WIADOMOŚCI ZE ŚWIATA",https://www.jw.org/open?docid=702022187&prefer=lang&wtlocale=P
Ulewne deszcze i powodzie w południowej Japonii,"Rekordowe opady deszczu na początku lipca 2020 roku spowodowały powodzie i lawiny błotne na japońskiej wyspie Kiusiu. Szczególnie dotknęły one naszych współwyznawców w miasteczkach Minamata i Hitoyoshi (prefektura Kumamoto) oraz mieście Omuta (prefektura Fukuoka). Żaden Świadek Jehowy nie stracił życia, ale jeden brat i jedna siostra odnieśli lekkie obrażenia. Ponadto powódź uszkodziła 48 domów braci i dwie Sale Królestwa. Kolejne dwie Sale zostały uszkodzone przez lawiny błotne.
Wspieraniem powodzian zajmuje się obecnie Komitet Pomocy Doraźnej Kiusiu/Okinawa, który został powołany przez japońskie Biuro Oddziału w związku z pandemią choroby COVID-19. Pomocy udzielają też przedstawiciele Lokalnego Działu Projektowo-Budowlanego i nadzorcy obwodów.
Modlimy się o to, żeby Jehowa — „Bóg, który udziela wytrwałości i zapewnia pocieszenie” — dalej podtrzymywał naszych współwyznawców dotkniętych przez te wydarzenia (Rzymian 15:5).","23 LIPCA 2020
JAPONIA",https://www.jw.org/open?docid=702020321&prefer=lang&wtlocale=P
Remont oraz nowa budowa posuwają się naprzód w obiektach Betel w Patterson,"W Centrum Szkoleniowym Towarzystwa Strażnica w Patterson w stanie Nowy Jork powstaje nowy obiekt dla zwiedzających. Będzie to piętrowy budynek o powierzchni 2787 metrów kwadratowych. Zakończenie budowy jest planowane na lato 2023 roku. Powstanie tam muzeum z trzema wystawami stałymi i jedną tymczasową, które dziennie będzie mogło przyjąć 1200 gości. Ponadto remontowane są już istniejące budynki. Prace obejmują wykończenia wnętrz i wymianę starych instalacji. Prawie połowa zaplanowanych zadań została już wykonana.
Z powodu pandemii COVID-19 bracia koordynujący to przedsięwzięcie stanęli przed pewnymi wyzwaniami. Problemy z dostawami materiałów budowlanych prawie doprowadziły do zatrzymania budowy. Na przykład w bardzo ważnym momencie zabrakło cementu. Jednak udało się zdobyć go tyle, ile było potrzebne, żeby na czas ukończyć dużą część betonowej podłogi. I chociaż stal bardzo podrożała, bracia zdołali kupić ją po przystępnej cenie dzięki temu, że mieli wcześniej zawarte umowy.
Podczas lockdownu w Betel ochotnicy mogli pomagać zdalnie, co sprawiło, że prace związane z planowaniem i projektowaniem posuwały się naprzód. Przez jakiś czas z powodu restrykcji związanych z pandemią nie można się było spotykać z władzami miasta. Ale dzięki ścisłej współpracy komitetu budowy z działami w Betel, miejscowymi urzędnikami oraz ochotnikami zdalnymi i przy użyciu wideokonferencji udało się na czas uzyskać potrzebne zezwolenia.
Kolejne wyzwania wiązały się z tym, że przez pewien czas na budowę nie można było zapraszać nowych ochotników, ponieważ zmieniały się zasady odbywania kwarantanny. Ale mniej więcej od września 2020 roku znowu stało się możliwe zapraszanie ochotników pełnoczasowych, którzy mieszkają i pracują na miejscu.
Siostra Jennifer Paul dostała zaproszenie na budowę w trakcie pandemii. Tak się wypowiedziała o tym zadaniu: „Uwielbiam ciężką pracę. Ale tutaj jest nie tylko praca, są też wspaniali ludzie. Jesteś w środku akcji i widzisz działanie Jehowy”.
Obecnie w Patterson przy budowie obiektu dla zwiedzających oraz remoncie pracuje w sumie 440 ochotników, w tym około 350 osób bezpośrednio na miejscu. Nasi bracia i siostry widzą, jak Jehowa zapewnia wszystko, co jest potrzebne, żeby całe to przedsięwzięcie zakończyło się sukcesem (1 Kronik 29:16).","10 LUTEGO 2022
STANY ZJEDNOCZONE",https://www.jw.org/open?docid=702022039&prefer=lang&wtlocale=P
" ARTYKUŁ DO STUDIUM NR 32
Naśladuj rozsądek Jehowy","„Niech wasz rozsądek stanie się znany wszystkim ludziom” (FILIP. 4:5).
PIEŚŃ 89 Słuchaj i zgodnie z tym żyj
W SKRÓCIE
 a
Które z tych drzew wolałbyś przypominać? (Zobacz akapit 1)
1. Pod jakim względem chrześcijanie muszą przypominać drzewo? (Zobacz też ilustrację).
 „WIATR nie łamie drzewa, które się ugina”. To powiedzenie zwraca uwagę na ważną cechę, dzięki której drzewo jest w stanie przetrwać — elastyczność. Podobnie jest z chrześcijanami. Żeby rozwijać się duchowo, muszą być elastyczni, niejako gotowi się ugiąć. Co to obejmuje? Między innymi dostosowywanie się do zmian w życiu osobistym oraz szanowanie punktu widzenia i decyzji innych osób.
2. Jakie cechy pomogą nam dostosować się do zmieniających się okoliczności i co omówimy w tym artykule?
2 Dzięki czemu słudzy Jehowy są w stanie okazywać rozsądek? Dzięki pokorze i współczuciu. W tym artykule omówimy, jak te cechy pomogły niektórym chrześcijanom poradzić sobie w zmieniających się okolicznościach. Dowiemy się też, jak mogą pomóc nam. Ale najpierw przeanalizujemy przykład Jehowy i Jezusa, którzy przejawiają rozsądek w doskonały sposób.
JEHOWA I JEZUS SĄ ROZSĄDNI
3. Co dowodzi, że Jehowa jest rozsądny?
3 Jehowę nazwano „Skałą”, bo jest niezłomny i niewzruszony (Powt. Pr. 32:4). Ale jest On też rozsądny. W miarę rozwoju wydarzeń Jehowa odpowiednio na nie reaguje, żeby realizować swoje zamierzenie. A ponieważ stworzył ludzi na swój obraz, my też potrafimy dostosowywać się do zmieniających się okoliczności. Dzięki zasadom
 zawartym w Biblii możemy podejmować mądre decyzje bez względu na to, przed jakimi wyzwaniami stajemy. Zarówno przykład Jehowy, jak i zasady, które nam dał, dowodzą, że chociaż jest „Skałą”, jest też rozsądny.
4. Podaj przykład tego, jak Jehowa okazuje rozsądek (Kapłańska 5:7, 11).
4 Jehowa postępuje w sposób doskonały i rozsądny. Nie traktuje ludzi surowo. Rozważmy na przykład, jak okazywał rozsądek w stosunku do Izraelitów. Jak wynika z Biblii, pozwalał im składać ofiary dostosowane do ich możliwości (odczytaj Kapłańską 5:7, 11). Nie wymagał, żeby biedni i bogaci ofiarowywali to samo.
5. Jak Jehowa okazuje pokorę i współczucie? Podaj przykład.
5 Do okazywania rozsądku pobudzają Jehowę pokora i współczucie. Na przykład Jego pokora uwidoczniła się, gdy miał zniszczyć niegodziwych mieszkańców Sodomy. Za pośrednictwem aniołów polecił prawemu Lotowi, żeby uciekał w góry. Jednak Lot bał się tam iść. Prosił, żeby razem z rodziną mógł schronić się w Coarze. Jednak Jehowa zamierzał zniszczyć również to miasto. Mógł żądać od Lota, żeby zrobił dokładnie to, co mu polecił. Ale zamiast tego wysłuchał prośby Lota i oszczędził Coar (Rodz. 19:18-22). Wiele stuleci później Jehowa okazał współczucie mieszkańcom Niniwy. Wysłał do nich proroka Jonasza, żeby ogłaszał im nieuchronną zagładę. Kiedy jednak Niniwczycy okazali skruchę, Jehowa ich pożałował i nie zniszczył miasta (Jonasza 3:1, 10; 4:10, 11).
6. Podaj przykład, jak Jezus naśladował rozsądek Jehowy.
6 Rozsądek Jehowy naśladował Jezus. Był posłany z dobrą nowiną do „zaginionych owiec z narodu izraelskiego”. Ale wykonując to zadanie, przejawiał rozsądek. Pewnego razu kobieta niebędąca Izraelitką błagała go, żeby uzdrowił jej córkę, która ‛była opętana przez demona i okropnie cierpiała’. Jezus, kierując się współczuciem, spełnił jej prośbę (Mat. 15:21-28). Pomyślmy o innym przykładzie. We wcześniejszym okresie swojej działalności Jezus oświadczył: „Kto się mnie wyprze przed ludźmi, tego ja wyprę się przed swoim Ojcem” (Mat. 10:33). Ale czy zrobił tak w wypadku Piotra, który wyparł się go trzy razy? Nie. Wziął pod uwagę jego skruchę i wiarę. A po zmartwychwstaniu ukazał się mu i najprawdopodobniej zapewnił go o swojej miłości i przebaczeniu (Łuk. 24:33, 34).
7. Jaką chcielibyśmy mieć opinię zgodnie z Filipian 4:5?
7 Przekonaliśmy się, że Jehowa Bóg i Jezus Chrystus są rozsądni. A co z nami?
 Jak wynika z Listu do Filipian 4:5, Jehowa oczekuje, że też tacy będziemy (odczytaj). W pewnym przekładzie ten werset brzmi: „Miej opinię osoby rozsądnej”. Możemy się zastanowić: „Czy ludzie postrzegają mnie jako człowieka rozsądnego, ustępliwego i tolerancyjnego? Czy raczej uważają, że jestem surowy, szorstki i uparty? Czy nalegam, żeby inni postępowali zgodnie z tym, co ja uważam za słuszne? A może jestem skłonny ich wysłuchiwać i jeśli to stosowne, spełniać ich prośby?”. To, w jakiej mierze jesteśmy rozsądni, wskazuje, w jakim stopniu naśladujemy Jehowę i Jezusa. Rozważmy dwie dziedziny, w których rozsądek jest bardzo ważny — gdy zmieniają się nasze warunki oraz gdy punkt widzenia i decyzje innych różnią się od naszych.
BĄDŹ ROZSĄDNY, KIEDY ZMIENIAJĄ SIĘ OKOLICZNOŚCI
8. Co pomaga nam przejawiać rozsądek, gdy zmieniają się okoliczności? (Zobacz też przypis).
8 Rozsądek obejmuje bycie elastycznym, gdy zmieniają się okoliczności. Takie zmiany mogą się wiązać z nieoczekiwanymi trudnościami. Na przykład mogą nas dotknąć niespodziewane problemy ze zdrowiem. Nasze życie może się wywrócić do góry nogami w wyniku nagłych zmian politycznych lub ekonomicznych (Kazn. 9:11; 1 Kor. 7:31). Próbą może być nawet zmiana przydziału służby. Bez względu na to, jakie napotkamy wyzwania, możemy się dostosować do nowych warunków, jeśli uwzględnimy cztery wskazówki: 1) zaakceptuj rzeczywistość; 2) patrz w przyszłość; 3) skupiaj się na tym, co pozytywne; 4) rób coś dla innych
 b. Przeanalizujmy kilka wziętych z życia przykładów, które pokazują, jakie korzyści możemy odnieść z tych rad.
9. Jak pewne małżeństwo misjonarzy radziło sobie z niespodziewanymi próbami?
9 Zaakceptuj rzeczywistość. Emanuele i Francesca zostali wysłani za granicę jako misjonarze. Kiedy tylko zaczęli uczyć się nowego języka i odnajdywać się w nowym zborze, wybuchła pandemia COVID-19 i musieli odizolować się od innych. Potem mama Franceski niespodziewanie zmarła. Francesca bardzo chciała być z rodziną, ale z powodu pandemii nie mogła do niej pojechać. Jak poradziła sobie z tą przygnębiającą sytuacją? Po pierwsze, razem z mężem modlili się o mądrość, żeby nie zamartwiać się o jutro. Jehowa odpowiedział na ich modlitwy, zapewniając im wskazówki we właściwym czasie. Na przykład zachętą były dla nich słowa pewnego brata, który w wywiadzie powiedział: „Im szybciej zaakceptujemy nową sytuację, tym szybciej odzyskamy radość i będziemy w stanie dobrze wykorzystać nowe możliwości”
 c. Po drugie, postanowili ulepszyć umiejętność głoszenia przez telefon. Udało im się nawet założyć studium biblijne. Po trzecie, z wdzięcznością przyjmowali zachęty i wsparcie miejscowych współwyznawców. Pewna życzliwa siostra przez cały rok codziennie wysyłała im wiadomość z wersetem biblijnym. Jeśli my też zaakceptujemy
 nowe okoliczności, będziemy odczuwać satysfakcję ze wszystkiego, co jesteśmy w stanie robić.
10. Jak pewna siostra przystosowała się do dużej zmiany życiowej?
10 Patrz w przyszłość i skupiaj się na tym, co pozytywne. Christina, siostra z Rumunii, która mieszka w Japonii, była rozczarowana, gdy jej anglojęzyczny zbór został rozwiązany. Zamiast jednak rozpamiętywać przeszłość, postanowiła w pełni zaangażować się w działalność miejscowego zboru japońskojęzycznego. Poprosiła swoją byłą współpracowniczkę, żeby pomogła jej podszkolić się w języku. Kobieta zgodziła się, żeby do nauki wykorzystywać Biblię i broszurę Już zawsze ciesz się życiem! W rezultacie Christina ulepszyła swoje umiejętności językowe, a jej znajoma zaczęła interesować się prawdą. Jeśli patrzymy w przyszłość z pozytywnym nastawieniem, niespodziewane zmiany mogą prowadzić do niespodziewanych błogosławieństw.
11. Jak pewne małżeństwo poradziło sobie z problemami finansowymi?
11 Rób coś dla innych. Pewne małżeństwo mieszkające w kraju, gdzie nasza działalność jest zakazana, straciło źródło utrzymania w wyniku krachu gospodarczego. Jak przystosowali się do nowej sytuacji? Po pierwsze, podjęli działania, żeby uprościć życie. Po drugie, zamiast koncentrować się na własnych problemach, postanowili skupić się na pomaganiu innym, biorąc aktywny udział w służbie (Dzieje 20:35). Mąż powiedział: „Dzięki zaangażowaniu się w służbę odsuwaliśmy na bok negatywne myśli, a skupialiśmy się na spełnianiu woli Bożej”. Gdy nasze warunki się zmieniają, musimy pamiętać, jak ważne jest, by pomagać innym, szczególnie w służbie kaznodziejskiej.
12. Jak przykład apostoła Pawła pomaga nam dostosowywać się do nowych okoliczności w służbie?
12 W służbie musimy być elastyczni. Spotykamy ludzi o różnych wierzeniach i pochodzeniu. Przykładem elastyczności jest dla nas apostoł Paweł. Jezus wyznaczył go na „apostoła dla narodów” (Rzym. 11:13). Wywiązując się z tej roli, Paweł głosił szerokiemu gronu słuchaczy — Żydom, Grekom, intelektualistom, skromnym mieszkańcom wsi, urzędnikom, a nawet królom. Żeby trafiać do ich serc, ‛stawał się wszystkim dla najróżniejszych ludzi’ (1 Kor. 9:19-23). Zwracał uwagę na kulturę, z jakiej się wywodzili, na ich pochodzenie oraz poglądy religijne i dostosowywał do tego swoje metody nauczania. My też będziemy skuteczniej pełnić służbę, jeśli jesteśmy pomysłowi i bierzemy pod uwagę potrzeby naszych słuchaczy.
SZANUJ PUNKT WIDZENIA INNYCH
Jeśli jesteśmy rozsądni, szanujemy punkt widzenia innych (zobacz akapit 13)
13. Jakiego niebezpieczeństwa wspomnianego w 1 Koryntian 8:9 możemy uniknąć, gdy szanujemy punkt widzenia innych?
13 Rozsądek pomaga nam też szanować punkt widzenia innych. Na przykład niektóre siostry robią sobie makijaż, a inne nie. Niektórzy chrześcijanie lubią czasami napić się alkoholu, a inni się od niego powstrzymują. Wszyscy chcemy mieć dobre zdrowie, ale dbamy o nie na różne sposoby. Gdybyśmy tak mocno obstawali przy własnych decyzjach, że narzucalibyśmy je innym w zborze, moglibyśmy kogoś zgorszyć i doprowadzić do podziałów. Na pewno byśmy tego nie
 chcieli! (Odczytaj 1 Koryntian 8:9; 10:23, 24). Rozważmy dwa przykłady tego, jak stosowanie się do zasad biblijnych może nam pomóc zachowywać równowagę i dbać o pokój.
Jeśli jesteśmy rozsądni, szanujemy punkt widzenia innych (zobacz akapit 14)
14. Jakimi zasadami biblijnymi powinniśmy się kierować w związku z naszym ubiorem i wyglądem?
14 Ubiór i wygląd. Zamiast wyznaczać sztywne reguły dotyczące ubioru, Jehowa daje nam pewne zasady. Mamy ubierać się w sposób odpowiedni dla sług Bożych, świadczący o rozsądku, skromności i „trzeźwości umysłu” (1 Tym. 2:9, 10; 1 Piotra 3:3). Nie chcemy więc swoim ubiorem zwracać na siebie niestosownej uwagi. Poza tym zasady biblijne pomogą starszym unikać narzucania innym reguł dotyczących ubioru i fryzury. Starsi w pewnym zborze chcieli pomóc młodym braciom, którzy zaczęli nosić popularną fryzurę — krótką, ale bardzo rozczochraną. Jak mogli to zrobić bez ustanawiania jakiejś reguły? Nadzorca obwodu poradził im, żeby powiedzieli tym braciom: „Jeśli wychodzisz na scenę i słuchacze zwracają większą uwagę na to, jak wyglądasz, niż na to, co mówisz, to z twoim wyglądem jest coś nie tak”. To proste stwierdzenie pomogło rozwiązać problem bez ustalania reguły
 d.
Jeśli jesteśmy rozsądni, szanujemy punkt widzenia innych (zobacz akapit 15)
15. Jakimi biblijnymi prawami i zasadami kierujemy się przy podejmowaniu decyzji dotyczących zdrowia? (Rzymian 14:5).
15 Dbanie o zdrowie. Każdy chrześcijanin musi sam zdecydować, jak dbać o zdrowie (Gal. 6:5). Biblia podaje jedynie kilka praw mających wpływ na wybór metody leczenia, takich jak nakaz powstrzymywania się od krwi i wystrzegania
 się spirytyzmu (Dzieje 15:20; Gal. 5:19, 20). W innych obszarach związanych ze zdrowiem mamy swobodę wyboru. Jedni decydują się wyłącznie na konwencjonalne metody leczenia, a drudzy wolą metody alternatywne. Niezależnie od tego, jak bardzo jesteśmy przekonani o skuteczności określonych metod, musimy szanować prawo naszych współwyznawców do podejmowania osobistych decyzji. W związku z tym powinniśmy pamiętać o następujących kwestiach: 1) Jedynie Królestwo Boże całkowicie i na zawsze usunie problemy zdrowotne (Izaj. 33:24). 2) Każdy chrześcijanin musi być „w pełni przekonany” co do podejmowanych przez siebie decyzji (odczytaj Rzymian 14:5). 3) Nie chcemy osądzać innych ani ‛dawać im powodu do potknięcia’ (Rzym. 14:13). 4) Chrześcijanie okazują miłość i nie stawiają swojego prawa do osobistych decyzji ponad jedność między współwyznawcami (Rzym. 14:15, 19, 20). Jeśli o tym wszystkim pamiętamy, zachowamy bliskie relacje z naszymi braćmi i siostrami i będziemy się przyczyniać do pokoju w zborze.
Jeśli jesteśmy rozsądni, szanujemy punkt widzenia innych (zobacz akapit 16)
16. Jak starszy może okazywać rozsądek, współpracując z innymi starszymi? (Zobacz też ilustrację).
16 Starsi muszą dawać wzór w okazywaniu rozsądku (1 Tym. 3:2, 3). Na przykład nadzorca nie powinien oczekiwać, że inni w gronie zawsze się z nim zgodzą tylko dlatego, że jest od nich starszy wiekiem. Rozumie, że duch Jehowy może pobudzić każdego ze starszych, żeby powiedział coś, co przyczyni się do podjęcia mądrej decyzji. A jeśli nie są łamane zasady biblijne, rozsądny starszy chętnie poprze decyzję większości, nawet gdyby sam wolał inne rozwiązanie.
KORZYŚCI Z OKAZYWANIA ROZSĄDKU
17. Jakich błogosławieństw zaznajemy dzięki temu, że okazujemy rozsądek?
17 Dzięki okazywaniu rozsądku zaznajemy wielu błogosławieństw. Mamy lepsze relacje z braćmi i siostrami, a w zborze panuje pokój. Cieszymy się, że wśród zjednoczonych sług Jehowy jest taka różnorodność osobowości i zwyczajów. Przede wszystkim jednak czerpiemy radość ze świadomości, że naśladujemy naszego rozsądnego Boga, Jehowę.
JAK BYŚ ODPOWIEDZIAŁ?
Czego o rozsądku uczymy się od Jehowy i Jezusa?
Jak rozsądek może nam pomóc, gdy zmieniają się nasze warunki?
Jak nasz rozsądek przyczynia się do pokoju w zborze?
PIEŚŃ 90 Zachęcajmy się nawzajem
a Jehowa i Jezus są rozsądni i chcą, żebyśmy i my rozwinęli tę cechę. Dzięki niej łatwiej nam będzie dostosować się do zmian, na przykład związanych z naszym zdrowiem czy sytuacją finansową. Pomoże nam też ona przyczyniać się do pokoju i jedności w zborze.
b Zobacz artykuł „Jak sobie radzić ze zmianami”, zamieszczony w Przebudźcie się! nr 4 z 2016 roku.
c Obejrzyj materiał filmowy Wywiad z bratem Dmitrijem Michajłowem powiązany z artykułem „Prześladowania otwierają możliwość głoszenia” z periodyku Chrześcijańskie życie i służba — program zebrań na marzec i kwiecień 2021 roku.
d Więcej informacji na temat ubioru i wyglądu można znaleźć w 52 lekcji książki Już zawsze ciesz się życiem!",,https://www.jw.org/open?docid=2023486&prefer=lang&wtlocale=P
"JAK SĄ WYKORZYSTYWANE TWOJE DATKI
Pomoc w skali globalnej w czasie ogólnoświatowej pandemii","1 LIPCA 2021
 W marcu 2020 roku, gdy Światowa Organizacja Zdrowia ogłosiła pandemię COVID-19, mało kto wyobrażał sobie, że po upływie ponad roku koronawirus wciąż będzie trzymał w szachu cały świat. Miliony ludzi, w tym wielu Świadków Jehowy, odczuło fizyczne, emocjonalne i finansowe skutki tej pandemii. Jak w tym kryzysowym czasie Świadkowie Jehowy zorganizowali niesienie niezbędnej pomocy?
Pomoc dla potrzebujących
 W związku z pandemią COVID-19 pod nadzorem Komitetu Koordynatorów Ciała Kierowniczego Świadków Jehowy na całym świecie powołano ponad 950 Komitetów Pomocy Doraźnej (KPD), które niosą pomoc współwyznawcom w swojej okolicy. W niektórych wypadkach Świadkowie korzystają też z pomocy rządowej. Zdarza się również, że KPD organizują akcje niesienia pomocy zakrojone na szeroką skalę.
 Zobaczmy na przykład, do czego doszło w Paragwaju. Jak poinformowała pewna gazeta, w rezultacie kryzysu gospodarczego wywołanego przez pandemię „spora część Paragwajczyków chodzi spać głodna”. Dlatego KPD w tym kraju rozpoczął dystrybucję paczek zawierających zapas produktów dla czteroosobowej rodziny na dwa tygodnie — jedzenia, środków czystości i artykułów higienicznych. Każda taka paczka jest warta około 30 dolarów (około 100 złotych).
 Jak osoby niosące pomoc chronią się przed zakażeniem koronawirusem? Noszą maski i zachowują bezpieczną odległość od innych osób. Sprawdza się też, czy firmy dostarczające żywność rygorystycznie przestrzegają zasad sanitarnych i przepisów bezpieczeństwa. Wszystkie osoby mające styczność z paczkami muszą nosić środki ochrony osobistej, używane pojazdy są czyszczone i dezynfekowane, a artykuły są magazynowane w odkażanych pomieszczeniach. Również osoby, które dostarczają paczki, nie mają żadnego kontaktu fizycznego z braćmi, którzy je dostają.
Rozsądne gospodarowanie ofiarowanymi środkami
 Do stycznia 2021 roku Komitet Koordynatorów zatwierdził przekazanie ze środków pochodzących z dobrowolnych datków ponad 25 milionów dolarów (około 92 milionów złotych) na pomoc w związku z pandemią COVID-19. Biura Oddziałów i KPD starają się negocjować jak najkorzystniejsze ceny zakupu niezbędnych artykułów. Na przykład w Chile bracia organizujący niesienie pomocy potrzebowali zakupić 750 kilogramów soczewicy. Ale w zaledwie miesiąc jej cena się podwoiła! Dwie godziny po tym, jak bracia zgodzili się na zakup po wyższej cenie, sprzedawca poinformował ich, że inny klient właśnie anulował swoje zamówienie na soczewicę. W związku z tym sprzedawca zaproponował, że sprzeda braciom tę partię soczewicy po cenie z poprzedniego miesiąca!
 Jednak kiedy bracia przyjechali odebrać kupiony towar, sprzedawca próbował anulować umowę, twierdząc, że podobnie do innych organizacji rozdzielamy żywność niesprawiedliwie. Bracia krótko się po cichu pomodlili i jeden z nich wyjaśnił sprzedawcy, że we wszystkich zborach przeprowadzono analizę, żeby ustalić, kto naprawdę potrzebuje pomocy. Bracia powiedzieli też, że ponieważ potrzebujący pochodzą z różnych kultur, każda paczka jest personalizowana — będzie zawierać artykuły najbardziej potrzebne konkretnej rodzinie. Na koniec bracia zapewnili sprzedawcę, że Świadkowie Jehowy składają wszystkie datki dobrowolnie, a praca związana z niesieniem pomocy jest wykonywana nieodpłatnie. Człowiek ten był pod wielkim wrażeniem. Nie tylko zgodził się sprzedać towar po niższej cenie, ale też do następnego zamówienia braci podarował dodatkowe 400 kilogramów soczewicy.
„Dowód prawdziwej miłości”
 Lusu, starsza wiekiem wdowa z Liberii, mieszka z córką, zięciem i trojgiem wnuków. Jednego ranka zjedli śniadanie i omówili werset biblijny, po czym siedmioletni wnuk Lusu zauważył, że w domu nie mają już nic więcej do jedzenia. Zapytał: „Co my teraz będziemy jedli?”. Lusu zapewniła go, że już się pomodliła o pomoc, i jest pewna, że Jehowa im pomoże. Po południu tego samego dnia do Lusu zadzwonili starsi ze zboru i poprosili ją, żeby przyszła odebrać pomoc żywnościową. Siostra opowiada: „Mój wnuk mówi, że teraz już wie, że Jehowa wysłuchuje modlitw i na nie odpowiada, bo odpowiedział na moją”.
Dzieci w Demokratycznej Republice Konga malują rysunki, żeby podziękować braciom za pomoc żywnościową
 W Demokratycznej Republice Konga pewna kobieta mieszka po sąsiedzku z rodziną Świadków. Kiedy zobaczyła, że ta rodzina otrzymuje żywność od swoich współwyznawców, powiedziała: „Po pandemii zostaniemy Świadkami Jehowy, bo w tym trudnym okresie oni troszczyli się o swoich braci i siostry”. Jej mąż zapytał: „Zostaniesz Świadkiem Jehowy dla worka ryżu?”. Kobieta odpowiedziała: „Oczywiście, że nie, ale ten worek ryżu jest dowodem prawdziwej miłości”.
 Świadkowie Jehowy mogą w czasie tej pandemii szybko reagować na potrzeby swoich współwyznawców dzięki waszym szczodrym datkom. Dziękujemy za to, że je składacie różnymi sposobami opisanymi w serwisie donate.jw.org.",,https://www.jw.org/open?docid=502500211&prefer=lang&wtlocale=P
"10 lat istnienia serwisu internetowego jw.org — część 3
Wspieranie działalności kaznodziejskiej","W poprzednich artykułach z tego cyklu omówiono, jak serwis internetowy jw.org jest wykorzystywany do udostępniania materiałów wideo i publikacji w formacie elektronicznym oraz do przekazywania braciom i siostrom na świecie rzetelnych wiadomości. Ostatni artykuł z tego cyklu pokaże, jak serwis jw.org przyczynia się do wspierania ogólnoświatowej działalności kaznodziejskiej.
Języki: Gdy w sierpniu 2012 roku serwis internetowy został odświeżony, jego strona główna była dostępna w 139 językach. Do sierpnia 2014 roku, kiedy odbyła się kampania rozpowszechniania traktatu o tym serwisie, liczba ta wzrosła do ponad 500 języków. Były wśród nich 22 języki migowe. Obecnie różne sekcje serwisu są dostępne w przeszło 1070 językach, w tym w ponad 100 językach migowych.
Aktualne artykuły: W październiku 2019 roku strona główna jw.org została zmodyfikowana tak, żeby wyświetlał się na niej główny artykuł z dużą, przyciągającą wzrok grafiką, a także trzy polecane artykuły. To jeszcze lepiej wysuwa na pierwszy plan informacje związane z naszą służbą. Potem Działy Redakcyjny i Plastyczny przygotowały przyśpieszony proces tworzenia i publikowania tych materiałów, żeby strona główna dotyczyła możliwie najaktualniejszych wydarzeń. Na przykład na stronie głównej ukazywały się artykuły omawiające temat pandemii COVID-19, a także wojny Rosji z Ukrainą i późniejszego exodusu uchodźców.
Obecność w internecie: Serwis jw.org umożliwia osobom zainteresowanym znalezienie rzetelnych informacji o naszej organizacji i działalności. Ułatwia też ludziom skontaktowanie się ze Świadkami Jehowy, gdyby chcieli dowiedzieć się więcej. Pewna niesłysząca kobieta studiowała Biblię ze Świadkami Jehowy, gdy chodziła do szkoły średniej, ale po przeprowadzce straciła z nimi kontakt. Chciała wznowić studium, ale w jej nowym domu żadni głosiciele jeszcze jej nie odwiedzili. Pamiętała o serwisie jw.org i wypełniła elektronicznie prośbę o wizytę. Po zaledwie kilku dniach do jej drzwi zapukało dwoje pionierów specjalnych. Kobieta ta nie tylko znowu zaczęła studiować, ale również przychodzić na zebrania. Obecnie jest ochrzczona i uczy o Jehowie troje swoich dzieci. Mówi: „Dziękuję Jehowie za serwis internetowy, bo gdybym nie mogła wypełnić w nim prośby o wizytę, to musiałabym czekać na przypadkowe spotkanie ze Świadkiem Jehowy”.
Dzieło głoszenia nabiera coraz większego tempa i cieszymy się, że organizacja Jehowy w dalszym ciągu zapewnia praktyczne narzędzia pomocne w służbie kaznodziejskiej (Izajasza 60:22).
Liczba materiałów filmowych pobieranych każdego miesiąca
Liczba odwiedzających serwis każdego miesiąca
Zaczynamy posługiwać się oficjalnym logo jw.org, marzec 2013
Serwis dostępny w językach migowych, lipiec 2014
Odświeżenie strony głównej, październik 2019
Ogłoszenie wydania Już zawsze ciesz się życiem!, styczeń 2021","21 MARCA 2023
WIADOMOŚCI ZE ŚWIATA",https://www.jw.org/open?docid=702023031&prefer=lang&wtlocale=P
"10 lat istnienia serwisu internetowego jw.org — część 1
Materiały wideo i publikacje o tematyce biblijnej w formacie elektronicznym","Jak już informowaliśmy, w 2022 roku minęło 25 lat funkcjonowania oficjalnej strony internetowej Świadków Jehowy. Ale 10 lat temu, 27 sierpnia 2012 roku, powstał serwis internetowy jw.org w odświeżonej formie. Ten trzyczęściowy cykl artykułów pokaże, jakich korzyści ten serwis przysparza milionom użytkowników.
Materiały filmowe: Na kongresach w 2012 roku ogłoszono wydanie na płytach DVD pierwszych dwóch odcinków nowej serii zatytułowanej Zostań przyjacielem Jehowy. Jednak nośniki te stopniowo traciły na popularności, a koszty ich produkcji wzrastały. Gdy latem 2012 zaczęła działać odświeżona strona internetowa, pojawiło się lepsze narzędzie dystrybucji takich materiałów. Dlatego w styczniu 2013 roku kolejny odcinek Zostań przyjacielem Jehowy, zatytułowany Zawsze się módl, ukazał się na jw.org. Dotychczas wydano ponad 40 odcinków tej serii.
W 2013 roku ukazał się również filmik Dlaczego warto studiować Biblię? Okazał się on cennym narzędziem w służbie kaznodziejskiej. Od tej pory rozpowszechnianie materiałów wideo dostępnych na jw.org stało się ważną metodą głoszenia dobrej nowiny. Na przykład w sierpniu 2014 roku w trakcie kampanii rozpowszechniania traktatu o serwisie jw.org pobrano lub obejrzano jakieś 14 milionów filmików.
Pewien brat, który brał udział w pracach nad serwisem jw.org, przyznał: „To, jak Jehowa przygotowywał nas na przyszłe wydarzenia, bardzo umacnia wiarę. Nie wiedzieliśmy wtedy, że nowy sposób udostępniania materiałów filmowych stanie się tak ważny”. Na przykład w październiku 2014 roku zaczęły się ukazywać audycje JW Broadcasting i już w tym miesiącu pobrano 37 milionów materiałów wideo. Gdy w 2020 roku wybuchła pandemia COVID-19, znów znacząco wzrosła ilość materiałów pobieranych z jw.org. W 2022 roku przeciętnie każdego miesiąca z serwisu pobieranych jest ponad 260 milionów materiałów filmowych.
Publikacje w formacie elektronicznym: W minionych kilkunastu latach wielu czytelników zamiast publikacji drukowanych zaczęło preferować materiały w formacie cyfrowym dostępne online lub w aplikacjach mobilnych. Po uruchomieniu odświeżonego serwisu w 2012 roku użytkownicy mogą czytać czasopisma online, zanim jeszcze dostaną ich wersje drukowane. Produkcja publikacji elektronicznych jeszcze bardziej przyśpieszyła po uruchomieniu aplikacji JW Library w 2013 roku. Znakomicie uzupełnia ona serwis internetowy i jest świetną platformą do czytania i studiowania publikacji elektronicznych.
Początkowo publikacje wydawane na letnich kongresach pojawiały się w serwisie i w aplikacji dopiero w styczniu następnego roku. Jednak na kongresach regionalnych w 2015 roku obecni z radością przyjęli informację, że mogą od razu pobierać wersje elektroniczne wydawanych publikacji — w tym książkę Jezus — droga, prawda i życie, broszurę Wróć do Jehowy, a także materiał filmowy Czym jest prawdziwa miłość? W następnym roku, w audycji miesięcznej JW Broadcasting z maja 2016 roku, brat Anthony Morris z Ciała Kierowniczego ogłosił wydanie broszury Odpowiedzi na 10 pytań młodych ludzi i powiadomił, że od razu można ją pobierać. Po raz pierwszy wszyscy bracia na świecie usłyszeli ogłoszenie o wydaniu nowej publikacji w tym samym momencie.
Organizacja Jehowy od dawna posługuje się osiągnięciami techniki, żeby rozgłaszać orędzie o Królestwie Bożym. Serwis internetowy jw.org w niesamowity sposób umożliwia udostępnianie „pokarmu we właściwym czasie” (Mateusza 24:45).
Liczba materiałów filmowych pobieranych każdego miesiąca
Liczba odwiedzających serwis każdego miesiąca
Wydanie Zawsze się módl, styczeń 2013
Uruchomienie aplikacji JW Library, październik 2013
Ogólnoświatowa kampania informowania o serwisie jw.org, sierpień 2014
Uruchomienie JW Broadcasting, październik 2014
Udostępnianie wersji elektronicznych publikacji wydanych na kongresie, maj 2015
Wydanie Odpowiedzi na 10 pytań młodych ludzi, maj 2016","28 GRUDNIA 2022
WIADOMOŚCI ZE ŚWIATA",https://www.jw.org/open?docid=702022287&prefer=lang&wtlocale=P
Świadkowie Jehowy próbują odzyskać materiały archiwalne rodziny Kusserowów,"Jak informuje gazeta The New York Times, związek wyznaniowy Jehovas Zeugen in Deutschland
 a stara się odzyskać obszerne zbiory materiałów archiwalnych należące do rodziny Kusserowów. Obecnie znajdują się one w Muzeum Wojskowo-Historycznym Bundeswehry w Dreźnie. Związek wyznaniowy Jehovas Zeugen in Deutschland jest prawnym spadkobiercą tych archiwów. Co ważniejsze, ich odzyskanie częściowo wynagrodzi ogromne straty moralne, które poniosła ta rodzina.
Trzynastu członków rodziny Kusserowów było zaciekle prześladowanych przez reżim nazistowski, ponieważ byli Świadkami Jehowy. Dwaj bracia, Wilhelm i Wolfgang, zostali straceni za odmowę służby wojskowej. Najmłodszy, jedyny żyjący brat Paul-Gerhard Kusserow mówi: „Moi bracia zginęli, ponieważ nie chcieli iść do wojska. Uważam to za niewłaściwe, że ze wszystkich możliwych miejsc ich dziedzictwo jest przechowywane właśnie w muzeum wojskowym”. Głównie z powodu tej niesprawiedliwości związek wyznaniowy Jehovas Zeugen in Deutschland stara się odzyskać stamtąd te dokumenty.
Dodatkowo Świadkowie Jehowy mają dowody na to, że Annemarie Kusserow, najstarsza z rodzeństwa, przepisała na związek wyznaniowy Jehovas Zeugen in Deutschland wszystkie materiały archiwalne, które skrupulatnie zbierała. Składa się na nie przeszło 1000 dokumentów, między innymi zdjęcia, rysunki, listy pożegnalne spisane przed egzekucją, orzeczenia o wyroku śmierci i tajne raporty gestapo.
Annemarie zmarła w 2005 roku. Później Świadkowie dowiedzieli się, że Muzeum Wojskowo-Historyczne Bundeswehry weszło w posiadanie tych dokumentów. Przedstawiciele muzeum twierdzą, że w dobrej wierze kupiono je od członka rodziny Kusserowów, który nie był już Świadkiem Jehowy, a obecnie nie żyje.
Przez prawie siedem lat związek wyznaniowy Jehovas Zeugen in Deutschland nie był w stanie osiągnąć porozumienia z muzeum, dlatego musiał podjąć kroki prawne, żeby odzyskać to, co mu się należy.
Jeśli Świadkom uda się odzyskać te materiały, umieszczą je na wystawie znajdującej się w Oddziale Europa Środkowa w Selters. Dzięki temu dziesiątki tysięcy zwiedzających będzie mogło bezpłatnie obejrzeć te zbiory i poznać historię rodziny Kusserowów, którzy zachowali niezłomną wiarę
 b.
a Świadkowie Jehowy w Niemczech (osoba prawna).
b Z powodu pandemii COVID-19 wycieczki zostały czasowo zawieszone. Jednak przed jej wybuchem każdego roku wystawę odwiedzały dziesiątki tysięcy Świadków i innych zwiedzających z całego świata.
Prześladowania rodziny Kusserowów
Wilhelm był jedną z pierwszych osób, które w czasie II wojny światowej zostały skazane przez nazistów na śmierć za podyktowaną sumieniem odmowę pełnienia służby wojskowej. Został rozstrzelany przez pluton egzekucyjny
Wolfgang, młodszy brat Wilhelma, został ścięty dwa lata później
Franz, ojciec rodziny, był trzykrotnie więziony. Jego dwie córki, Annemarie i Waltraud, także trafiły do więzienia
Matka o imieniu Hilda, jak również dwie córki Hildegarda i Magdalena, zostały uwięzione, a później wysłane do obozu koncentracyjnego Ravensbrück
Karl-Heinz, jeden z synów, przebywał w obozach w Sachsenhausen i Dachau
W ciągu 12 lat rządów nazistów różni członkowie rodziny Kusserowów spędzili w więzieniach lub obozach koncentracyjnych w sumie 47 lat i 9 miesięcy
Trójka najmłodszych dzieci została siłą oddzielona od rodziców, zabrana do nazistowskich placówek poprawczych i miała zakaz kontaktowania się z rodziną. Później dzieci te trafiły do rodzin, które popierały partię narodowosocjalistyczną","25 STYCZNIA 2022
NIEMCY",https://www.jw.org/open?docid=702022112&prefer=lang&wtlocale=P
W trakcie pandemii głosiciele na całym świecie wykorzystują różne metody rozgłaszania dobrej nowiny,"Pandemia choroby COVID-19 wpłynęła na życie milionów Świadków Jehowy. Stosują się oni do wytycznych władz, ale jednocześnie trzymają się teokratycznych zwyczajów. W krajach szczególnie dotkniętych pandemią nasi bracia i siostry wykorzystują różne pomysłowe sposoby, żeby kontynuować służbę kaznodziejską.
Brat z Pizy we Włoszech powiedział: „Nasza służba jest absolutnie fantastyczna! Ponieważ wielu ludzi nie wychodzi z domów, moja żona i ja przejrzeliśmy listę kontaktów w telefonach i umówiliśmy się na wideokonferencje. Mamy wiele studiów biblijnych i odwiedzin ponownych, udało nam się porozmawiać z nowymi osobami lub z takimi, z którymi kiedyś mieliśmy kontakt. Z pięknymi rezultatami spędziliśmy w służbie wiele godzin”.
W Korei Południowej sytuacja skłoniła głosicieli do częstszego korzystania z naszego serwisu internetowego jw.org i aplikacji JW Library. Na przykład jeden brat niespodziewanie dostał SMS-a od dawnego zainteresowanego, który trzy lata temu przerwał studium Biblii. Przyznał on, że obecny kryzys zdrowotny skłonił go do rozmyślania o znaku dni ostatnich. Brat wykorzystał funkcję „Wyślij link” w aplikacji JW Library, żeby mu przesłać ciekawe informacje. Brat wyjaśnia, że „poczuł się zachęcony, widząc, że dowody spełniania się proroctwa o dniach ostatnich u wielu ludzi rozbudziły świadomość potrzeb duchowych”.
Liczne sprawozdania docierające z Biur Oddziałów na całym świecie pokazują, że nasi bracia i siostry cenią służbę kaznodziejską. Wspaniale jest widzieć, jak „odznaczają się praktyczną mądrością” i nieprzerwanie dzielą się dobrą nowiną z innymi (Micheasza 6:9).","26 MARCA 2020
WIADOMOŚCI ZE ŚWIATA",https://www.jw.org/open?docid=702020185&prefer=lang&wtlocale=P
"JAK SĄ WYKORZYSTYWANE TWOJE DATKI
Kongres w radiu i telewizji","1 SIERPNIA 2021
 Kongres regionalny w 2020 roku był historyczny — po raz pierwszy jego program został nagrany i udostępniony w internecie, przez co można go było nazwać kongresem ogólnoświatowym! Jednak w Malawi i Mozambiku większość naszych braci i sióstr skorzystała z tego programu bez pośrednictwa internetu. Dzięki czemu było to możliwe?
 W drodze wyjątku Komitety Koordynatorów i Nauczania Ciała Kierowniczego zatwierdziły decyzję o transmitowaniu w tych dwóch krajach programu kongresu w telewizji i radiu. Dlaczego było to konieczne? W Malawi opłaty za korzystanie z internetu należą do najwyższych na świecie, przez co z sieci korzysta niewielu Świadków. William Chumbi z malawijskiego Komitetu Oddziału wyjaśnia: „Radio i telewizja były jedynym sposobem przekazania braciom i siostrom tego pokarmu duchowego”. Luka Sibeko, który również usługuje w Komitecie Oddziału w Malawi, dodaje: „Gdybyśmy nie mogli nadawać programu kongresu za pośrednictwem telewizji i radia, to mogliby go odebrać tylko nieliczni bracia na naszym terenie”. Podobnie jest w Mozambiku — niewielu braci stać na odpowiednie urządzenia elektroniczne, a także na internet.
Przygotowania
 W trakcie pandemii COVID-19 niektóre kanały telewizyjne i radiowe już nadawały program naszych zebrań zborowych
 a. Bracia skontaktowali się z ich kierownictwem i poprosili o dodatkowy czas antenowy na potrzeby kongresu.
 W Malawi bracia napotkali pewne wyzwanie. Zazwyczaj stacje limitują czas przydzielany klientom do jednej godziny. Wynika to z obawy, że odbiorcy nie będą w stanie skupić się na dłuższych audycjach. Ale bracia wyjaśnili, że nasza działalność jest bardzo korzystna z punktu widzenia potrzeb społecznych. Nawet w trakcie lockdownu umożliwiamy ludziom dostęp do pokrzepiających informacji z Biblii, dzięki którym mogą oni być dobrymi obywatelami i prowadzić szczęśliwe życie rodzinne. Słysząc to, stacje przychyliły się do prośby braci o dodatkowy czas antenowy.
 W Malawi program kongresu był emitowany na jednym ogólnokrajowym kanale telewizyjnym i przez jedną ogólnokrajową rozgłośnię radiową, które obejmują swoim zasięgiem miliony ludzi. W Mozambiku kongres transmitował jeden kanał telewizyjny i 85 stacji radiowych.
 W obu tych krajach opłaty związane z transmisją telewizyjną wyniosły 28 227 dolarów (około 109 000 złotych), a z transmisją radiową prawie 20 000 dolarów (około 77 000 złotych). Koszty zakupu czasu antenowego w radiu wahały się od 15 dolarów (około 57 złotych) w małej rozgłośni do 2777 dolarów (około 11 000 złotych) w stacji ogólnokrajowej.
 Nasi bracia dołożyli starań, żeby jak najlepiej wykorzystać podarowane środki. Na przykład w Malawi udało im się wynegocjować rabaty, w jednym wypadku nawet 30-procentowy. Dzięki temu koszty obniżono o 1711 dolarów (około 6600 złotych). W Mozambiku niektóre stacje były gotowe obniżyć dla nas swoje stawki, bo mamy reputację rzetelnych i punktualnych klientów.
Wyrazy wdzięczności
 Nasi współwyznawcy są bardzo wdzięczni za możliwość obejrzenia lub wysłuchania programu kongresu. Patrick, starszy zboru w Malawi, mówi: „Dziękujemy braciom z Ciała Kierowniczego za wszystko, co dla nas robią w czasie pandemii”. Isaac z Malawi mówi: „Nie mamy innych urządzeń, więc jesteśmy bardzo wdzięczni za to, że organizacja Jehowy postarała się, żebyśmy mogli słuchać kongresu przez radio. Dzięki temu skorzystała z niego cała moja rodzina. To dla nas dowód, że Jehowa kocha swoich sług”.
 Dla pewnego głosiciela w Mozambiku kongres w 2020 roku był pierwszym w życiu. Opowiada on: „Możliwość oglądania kongresu w telewizji przypomniała mi, że Jehowa jest Bogiem Wszechmocnym. Pandemia nie powstrzymała Go przed przygotowaniem dla nas pokarmu duchowego i podaniem mi go w moim pokoju. Widziałem dowody miłości wśród ludu Jehowy. Jestem przekonany, że to religia prawdziwa”.
 Starszy zboru o imieniu Wyson mówi: „Chciałem wyrazić swoją wdzięczność za to, jak wierny niewolnik troszczy się o nas podczas pandemii. Postanowienie o transmisji kongresu w radiu i telewizji umożliwiło odbiór programu wielu mieszkańcom biedniejszej części świata, którzy są w trudnej sytuacji finansowej”.
 W 2021 roku Komitety Koordynatorów i Nauczania ponownie postanowiły zrobić wyjątek i umożliwić w wybranych miejscach skorzystanie z kongresu za pośrednictwem telewizji i radia. Jak są pokrywane związane z tym koszty? Ze środków pochodzących z datków na ogólnoświatową działalność Świadków Jehowy, składanych różnymi sposobami, również za pośrednictwem serwisu donate.jw.org. Dziękujemy za waszą szczodrość.
a Już wcześniej w 2020 roku ze względu na pandemię Komitet Koordynatorów zatwierdził decyzję o transmitowaniu w wybranych miejscach zebrań zborowych za pośrednictwem telewizji i radia. Skorzystały z tego osoby, które nie mogą odbierać programu zebrań w swoim zborze ani za pośrednictwem serwisu JW Stream, bo mieszkają w rejonach, gdzie dostęp do internetu lub telefonii komórkowej jest ograniczony lub drogi. Postanowienie to nie jest jednak przewidziane dla osób, które mają możliwość korzystać z zebrań w swoim zborze.",,https://www.jw.org/open?docid=502500212&prefer=lang&wtlocale=P
"10 lat istnienia serwisu internetowego jw.org — część 2
Przekazywanie braciom i siostrom najnowszych wiadomości","Pierwsza część tego cyklu artykułów mówiła o roli, jaką serwis internetowy jw.org odgrywa w udostępnianiu materiałów wideo i publikacji w formacie elektronicznym. Z części drugiej dowiemy się, jak ten serwis pomaga w informowaniu Świadków Jehowy na całym świecie o bieżących wydarzeniach, które mają na nich wpływ.
Aktualne wiadomości: W sekcji „Wiadomości” w serwisie jw.org regularnie ukazują się aktualne i wiarygodne informacje na temat naszych braci. Znajdziemy tam najświeższe doniesienia o klęskach żywiołowych i akcjach niesienia pomocy, sprzeciwie władz, niesprawiedliwym uwięzieniu naszych współwyznawców w różnych krajach oraz o innych ważnych wydarzeniach. Na przykład 21 marca 2017 roku ukazał się artykuł informujący o nieuchronnym zakazie prowadzenia działalności religijnej przez Świadków Jehowy w Rosji. Zachęcono w nim, żeby pisać listy do przedstawicieli rosyjskich władz.
Wiadomości „Z ostatniej chwili”: Pierwsza wiadomość „Z ostatniej chwili” pojawiła się w serwisie jw.org w lipcu 2017 roku. Te krótkie doniesienia w kilku zdaniach informują o jakimś ważnym wydarzeniu. Ukazują się między innymi wtedy, gdy nasi więzieni za wiarę współwyznawcy wychodzą na wolność. Przykładem może być informacja z 31 grudnia 2020 roku o tym, że brat Feliks Machammadijew został zwolniony z rosyjskiego więzienia i spotkał się ze swoją żoną Jewgieniją. W trakcie pandemii COVID-19 w wiadomościach „Z ostatniej chwili” informowano o opublikowaniu kolejnych części kongresów oraz o ważnych decyzjach podejmowanych przez Ciało Kierownicze, takich jak powrót do zebrań z osobistym udziałem obecnych czy wznowienie świadczenia w miejscach publicznych. Wiele doniesień ukazywało się zaledwie kilka godzin po tym, jak w jakiejś części świata wydarzyło się coś ważnego. Na przykład w czerwcu 2018 roku opublikowano wiadomość „Z ostatniej chwili” krótko po tym, jak Trybunał Konstytucyjny w Korei wydał przełomowe orzeczenie uznające brak alternatywnej służby cywilnej za niezgodny z konstytucją.
Sprawozdania Ciała Kierowniczego: 18 marca 2020 roku w serwisie jw.org pojawiło się pierwsze sprawozdanie Ciała Kierowniczego. W trakcie pandemii te sprawozdania pokrzepiały braci na całym świecie. Wiele osób zgodzi się z tym, co na ich temat powiedziała pewna siostra: „To tak, jakby przyjaciel osobiście sprawdzał, czy wszystko u mnie w porządku. Nie wiem, jak przetrwałabym pandemię bez tych sprawozdań. Zawsze pojawiają się we właściwym momencie”. Do tej pory ukazało się w sumie 28 takich sprawozdań.
W miarę jak ten świat staje się coraz bardziej podzielony, a sytuacja potrafi zmienić się z dnia na dzień, coraz trudniej o godne zaufania źródła informacji. Jesteśmy jednak wdzięczni, że w serwisie jw.org możemy znaleźć aktualne i rzetelne wiadomości. To pomaga każdemu z nas ‛zachowywać spokój i okazywać zaufanie’ do naszego Boga, Jehowy (Izajasza 30:15).
Liczba materiałów filmowych pobieranych każdego miesiąca
Liczba odwiedzających serwis każdego miesiąca
Wiadomość dotycząca ogólnoświatowej kampanii pisania listów, marzec 2017
Opublikowanie pierwszego sprawozdania Ciała Kierowniczego, marzec 2020
Informacja o wznowieniu zebrań z osobistym udziałem obecnych, marzec 2022
Informacja o wznowieniu świadczenia w miejscach publicznych, czerwiec 2022
Udostępnienie online sesji kongresu, od czerwca do sierpnia 2022","25 STYCZNIA 2023
WIADOMOŚCI ZE ŚWIATA",https://www.jw.org/open?docid=702023032&prefer=lang&wtlocale=P
"JAK SĄ WYKORZYSTYWANE TWOJE DATKI
Akcje niesienia pomocy w 2022 roku — braterska miłość w działaniu","1 STYCZNIA 2023
 Biblia zapowiedziała, że w naszych czasach powszechnie występować będą wojny, trzęsienia ziemi, epidemie i inne „straszne zjawiska” (Łukasza 21:10, 11). Te prorocze słowa nadal spełniały się w roku służbowym 2022
 a. Na przykład trwający konflikt w Ukrainie wpłynął na życie milionów ludzi. Wiele rejonów świata dalej zmagało się ze skutkami pandemii COVID-19. Poza tym ogromną liczbę ludzi dotknęły klęski żywiołowe, takie jak trzęsienia ziemi w Haiti czy niszczycielskie burze w Ameryce Środkowej, na Filipinach i w południowo-wschodniej Afryce. Jak Świadkowie Jehowy pomogli osobom, które ucierpiały w wyniku tych wydarzeń?
 W roku służbowym 2022 nasza organizacja udzieliła pomocy ofiarom jakichś 200 klęsk! W sumie na ten cel wydaliśmy prawie 12 milionów dolarów (jakieś 52 miliony złotych). Zobaczmy, jak wykorzystano ofiarowane środki, żeby pomóc poszkodowanym w dwóch klęskach żywiołowych.
Trzęsienia ziemi w Haiti
 Dnia 14 sierpnia 2021 roku w południowej części Haiti doszło do trzęsienia ziemi o magnitudzie 7,2. Niestety, zginęło troje Świadków Jehowy — dwie nasze siostry i jeden brat. Ci, którzy przeżyli, musieli zmagać się z cierpieniem fizycznym i emocjonalnym. Brat o imieniu Stephane mówi: „W mieście zmarło tyle ludzi, że przez ponad dwa miesiące każdego tygodnia odbywało się kilka pogrzebów”. Inny brat, Éliézer, opowiada: „Wielu naszych braci nie miało dachu nad głową, ubrań, butów ani innych niezbędnych rzeczy. Ludzie całymi miesiącami żyli w strachu z powodu wstrząsów wtórnych”.
 Nasza organizacja pośpieszyła z pomocą. Haitańskie Biuro Oddziału dostarczyło przeszło 53 tony żywności, a także namioty, brezent, materace i ładowarki solarne do telefonów komórkowych. Poza tym w trakcie roku służbowego 2022 odbudowano lub naprawiono ponad 100 domów. Na pomoc przeznaczono przeszło milion dolarów (około 4,5 miliona złotych).
Dostarczanie jedzenia, Haiti
 Nasi bracia i siostry są ogromnie wdzięczni. Lorette mówi: „Trzęsienie ziemi całkowicie zniszczyło nasz dom i firmę. Nie mieliśmy co jeść. Ale organizacja Jehowy nam pomogła — zapewniła nam wszystko, czego potrzebowaliśmy”. Micheline opowiada: „Trzęsienie ziemi pozbawiło mnie i moich dwóch synów dachu nad głową. Jedyne, co mogłam robić, to modlić się do Jehowy. A On odpowiedział mi przez swoją organizację. Teraz mamy solidny dom. Chcę robić wszystko, co mogę, żeby pokazać Jehowie, jak bardzo jestem Mu wdzięczna”.
 Nasze wysiłki nie uszły uwagi miejscowych władz. Przewodniczący rady miasta L’Asile powiedział: „Gratuluję wam, że tak szybko przyszliście z pomocą. Wasz szacunek wobec władz jest godny pochwały. Cieszę się, że bezinteresownie pomagacie ludziom i nie zależy wam na pieniądzach. Widać, że kierujecie się miłością”.
Burza tropikalna Ana w Malawi i Mozambiku
 Dnia 24 stycznia 2022 roku burza tropikalna Ana przeszła przez Mozambik, a potem przemieściła się na zachód do Malawi. Burzy towarzyszyły obfite opady deszczu i silny wiatr osiągający prędkość 100 kilometrów na godzinę. Doszło do zerwania linii energetycznych, zniszczenia mostów i rozległych powodzi.
 W wyniku tego kataklizmu ucierpiało przeszło 30 000 Świadków Jehowy w Malawi i Mozambiku. Charles, brat, który brał udział w akcji niesienia pomocy, mówi: „Kiedy zobaczyłem cierpienie braci i to, jak wiele stracili, poczułem się przygnębiony i bezsilny”. Co gorsza, powódź zniszczyła ich skromne zapasy jedzenia i plony. Wielu straciło domy. Niestety, żona naszego brata i dwie jego córeczki utonęły, kiedy ich łódź się wywróciła.
Zniszczony dom małżeństwa Świadków Jehowy, Mozambik
Nowo wybudowany dom
 Burza była przerażająca. O pierwszej w nocy w miejscowości Nchalo w Malawi rodzina Sengeredo usłyszała niepokojący odgłos rwącej wody. Wylały dwie rzeki! Brat Sengeredo postanowił, że wszyscy muszą opuścić dom. Była to mądra decyzja, ponieważ wkrótce pod wpływem wody ich dom się zawalił. Ich rzeczy zostały albo zniszczone, albo zabrane przez powódź. Postanowili dostać się do Sali Królestwa, co normalnie zajmowało 30 minut pieszo. Jednak tym razem trwało to dwie godziny. Dotarli przemoczeni i zmęczeni, ale bezpieczni.
 Biura Oddziałów w Malawi i Mozambiku szybko rozpoczęły akcję niesienia pomocy. Nadzorcy obwodów i starsi zostali poproszeni, żeby ocenić, jakie są potrzeby poszkodowanych braci, i zapewnić im wsparcie duchowe i emocjonalne. Do koordynowania akcji niesienia pomocy powołano kilka Komitetów Pomocy Doraźnej (KPD). Od razu zaczęły one dostarczać naszym braciom żywność i inne niezbędne rzeczy. Na pomoc humanitarną wydano przeszło 33 000 dolarów (około 150 000 złotych), a na naprawy i odbudowę domów — ponad 300 000 dolarów (ponad milion złotych).
 Komitety Pomocy Doraźnej mądrze korzystały z dostępnych środków. Było to szczególnie ważne z powodu wysokiej inflacji. Na przykład podczas pierwszych siedmiu miesięcy akcji pomocy cena mąki kukurydzianej — podstawowego produktu żywnościowego w Malawi — wzrosła o jakieś 70 procent. Wzrosły też ceny paliwa. Żeby obniżyć koszty, bracia kupowali żywność i materiały budowlane na miejscu i hurtem. Dzięki temu uzyskiwali rabaty i unikali wysokich kosztów transportu.
 Akcja niesienia pomocy poruszyła serca sług Jehowy. Felisberto, brat z Mozambiku, mówi: „Nigdy nie widziałem, żeby jakaś organizacja ofiarowała tak dużo: materiały budowlane, transport, ochotników budowlanych, jedzenie i życzliwe kierownictwo. W tej akcji pomocy wyraźnie było widać braterską miłość, o której mówił Jezus w Jana 13:34, 35”. Wdowa z Malawi o imieniu Ester, której dom został zniszczony, mówi: „Byłam zrozpaczona, bo nie miałam dość pieniędzy, żeby zbudować drugi dom. Więc kiedy bracia przyszli i mi go zbudowali, poczułam się, jakbym już była w raju”.
 W miarę jak zbliża się obiecany nowy świat, spodziewamy się kolejnych klęsk żywiołowych (Mateusza 24:7, 8). Jednak jesteśmy pewni, że dzięki waszym szczodrym datkom lud Jehowy otrzyma niezbędną pomoc. W serwisie internetowym donate.jw.org wyjaśniono, w jaki sposób można je składać. Dziękujemy za waszą szczodrość.
a Rok służbowy 2022 trwał od 1 września 2021 do 31 sierpnia 2022 roku.",,https://www.jw.org/open?docid=502500221&prefer=lang&wtlocale=P
"JAK SĄ WYKORZYSTYWANE TWOJE DATKI
Podręczna biblioteka","1 WRZEŚNIA 2021
 „Jeszcze niedawno nawet nie wyobrażaliśmy sobie, że będziemy otrzymywać pokarm duchowy w wersji elektronicznej”. Czy zgadzasz się z tym spostrzeżeniem? Padło ono z ust brata Geoffreya Jacksona w zachęcającym Sprawozdaniu Ciała Kierowniczego nr 6/2020. Mówca dodał też: „A teraz pewnie zastanawiamy się, jak byśmy dali sobie radę w czasie tej pandemii bez takich narzędzi jak JW Library. Jehowa przez ostatnie lata przygotowywał nas na taką sytuację”.
 Jak Jehowa nas do tego przygotowywał? Jakich wysiłków wymagało opracowanie aplikacji JW Library i z czym się wiąże jej utrzymywanie i aktualizowanie?
Pierwsza aplikacja tego rodzaju
 W maju 2013 roku Ciało Kierownicze poprosiło Dział Programistyczny MEPS w Biurze Głównym o stworzenie aplikacji zawierającej zrewidowany Przekład Nowego Świata. „Nigdy wcześniej nie pracowaliśmy nad żadną aplikacją mobilną” — opowiada Paul Willies z Działu Programistycznego MEPS. „Ale zebraliśmy zespół, odłożyliśmy na później kilka innych projektów i we współpracy z innymi działami zaprojektowaliśmy i stworzyliśmy aplikację wraz z jej zawartością. Często się modliliśmy i z pomocą Jehowy zaledwie pięć miesięcy później na zgromadzeniu statutowym ogłoszono, że aplikacja jest już gotowa!”
 Kolejnym wyzwaniem było przekształcenie aplikacji w prawdziwą bibliotekę zawierającą więcej publikacji w różnych językach. W styczniu 2015 roku w aplikacji była już większość naszych aktualnych publikacji po angielsku, a zaledwie pół roku później użytkownicy mogli już pobierać te publikacje w setkach innych języków.
 Od tego czasu nasi bracia wielokrotnie rozbudowywali funkcjonalność aplikacji — dodano materiały wideo, zebrano w jednej zakładce wszystkie publikacje i multimedia wykorzystywane na zebraniach zborowych i umożliwiono dostęp do Przewodnika po publikacjach bezpośrednio z poziomu wersetów biblijnych.
Wsparcie techniczne
 Każdego dnia aplikacja JW Library jest otwierana na 8 milionach urządzeń, a każdego miesiąca — na ponad 15 milionach! Jakie działania są niezbędne, żeby aplikacja działała sprawnie na tych urządzeniach? Brat Willies wyjaśnia: „Tak naprawdę aplikacja nigdy nie jest produktem skończonym. Nieustannie pracujemy nad dodawaniem nowych funkcji i ulepszeniami, które ułatwiają jej użytkowanie. Ponieważ komercyjne systemy operacyjne dla urządzeń elektronicznych są często aktualizowane, musimy ciągle dostosowywać aplikację, żeby była z nimi kompatybilna. Musimy też zapewniać sprawne działanie naszego wewnętrznego oprogramowania i je aktualizować, bo ilość dostępnych publikacji i nagrań w JW Library nieprzerwanie się zwiększa”. Jeśli podliczyć wszystkie wersje językowe, to obecnie w JW Library jest jakieś 200 000 publikacji i przeszło 600 000 nagrań audio i wideo!
 Żeby zapewniać ciągłe wsparcie techniczne, potrzebne są nie tylko komputery. Trzeba też kupować niezbędne licencje na oprogramowanie. Jedna przykładowa licencja na rok kosztuje 1500 dolarów (około 5700 złotych). Ponadto Dział Programistyczny MEPS wydaje rocznie około 10 000 dolarów (ponad 38 000 złotych) na urządzenia różnych producentów, żeby testować, czy aplikacja będzie działała na nowych komputerach, tabletach i smartfonach.
Pobieranie, które pozwala oszczędzać podarowane środki
 Aplikacja JW Library przyczyniła się do znacznej redukcji środków przeznaczanych na drukowanie, oprawianie i transport literatury. Dla przykładu: broszurę Codzienne badanie Pism w wersji na 2013 rok wydrukowaliśmy w prawie 12 milionach egzemplarzy. Ale wersja na rok 2020 miała już nakład tylko około 5 milionów egzemplarzy — mimo że w tym okresie liczba głosicieli na całym świecie wzrosła o jakieś 700 000. Skąd taka zmiana? Obecnie wielu naszych braci i sióstr czyta tekst dzienny w aplikacji JW Library
 a.
„Jest naprawdę nieoceniona”
 Aplikacja JW Library przynosi użytkownikom różne korzyści. Geneviève z Kanady przyznaje, że aplikacja wpłynęła na to, że jej studium osobiste jest regularniejsze. Zauważa: „Szczerze mówiąc, gdybym miała zbierać wszystkie książki potrzebne do studium, to chyba nie zdobyłabym się na to każdego ranka. Ale dzięki aplikacji biorę swój tablet i wszystko, co potrzebne, mam pod ręką. Regularne studium umocniło moją wiarę i pogłębiło duchowe usposobienie”.
Geneviève
 Aplikacja okazała się szczególnie pomocna w trakcie pandemii COVID-19. Charlyn z USA wyjaśnia: „Przez cały czas szalejącej na świecie pandemii COVID-19 — czyli od ponad roku — nie widziałam na oczy ani jednej nowo wydanej drukowanej publikacji. Ale dzięki JW Library jesteśmy dobrze odżywieni duchowo i dziękuję Jehowie za to życzliwe postanowienie”.
 Faye, która mieszka na Filipinach, tak podsumowuje odczucia wielu osób: „Całe moje duchowe życie i zwyczaje obracają się wokół materiałów dostępnych w tej wspaniałej aplikacji. Od czytania ich zaczynam dzień. Słucham ich przy codziennych zajęciach. Studiuję je na zebraniach. Korzystam z nich, przygotowując się do studium Biblii. Filmiki oglądam w wolnym czasie. Artykuły lub Biblię czytam, jak stoję w kolejce. Ta aplikacja jest naprawdę nieoceniona”.
 JW Library okazuje się też bezcenna w służbie kaznodziejskiej. Na przykład nasza siostra w Kamerunie chciała w trakcie głoszenia posłużyć się wersetem, którego użyła jej współpracowniczka kilka tygodni wcześniej. Ale siostra nie mogła sobie przypomnieć, który to był werset. Opowiada: „Na szczęście zapamiętałam jedną frazę z tego wersetu. Otworzyłam aplikację, poszłam do Biblii i wpisałam tę frazę w wyszukiwarce. Od razu pokazał mi się ten werset. Dzięki aplikacji mogę znaleźć wiele wersetów, które czasem wylatują mi z głowy”.
 Wasze szczodre datki składane różnymi metodami opisanymi w serwisie donate.jw.org umożliwiają nam rozwijanie, utrzymywanie i ulepszanie aplikacji JW Library, która służy naszym współwyznawcom na całym świecie. Bardzo wam dziękujemy za Waszą ofiarność.
Historyczne momenty związane z JW Library
Październik 2013 — udostępnienie aplikacji zawierającej zrewidowany Przekład Nowego Świata
Styczeń 2015 — dodanie innych publikacji w języku angielskim, a następnie w setkach innych języków
Listopad 2015 — pojawia się możliwość podkreślania
Maj 2016 — dodanie zakładki „Zebrania”
Maj 2017 — pojawia się możliwość robienia notatek
Grudzień 2017 — dodanie Biblii w wydaniu do studium
Marzec 2019 — pojawia się możliwość pobierania nagrań audio, odtwarzania wideo i korzystania z Przewodnika po publikacjach
Styczeń 2021 — nowe funkcje związane z podręcznikiem Już zawsze ciesz się życiem!
Odtwórz wideo
a Każde pobranie jakiegoś materiału w aplikacji JW Library oznacza niewielki koszt. Na przykład w zeszłym roku wydaliśmy ponad 1,5 miliona dolarów (około 5,8 miliona złotych) na pokrycie kosztów odtwarzania i pobierania materiałów z serwisu jw.org i aplikacji JW Library. Jednak pobieranie wersji elektronicznych publikacji i nagrań jest znacznie tańsze niż produkcja i transport literatury, płyt CD i DVD.",,https://www.jw.org/open?docid=502500213&prefer=lang&wtlocale=P
" ARTYKUŁ DO STUDIUM NR 31
„Bądźcie niezłomni, niewzruszeni”","„Moi kochani bracia, bądźcie niezłomni, niewzruszeni” (1 KOR. 15:58).
PIEŚŃ 122 Bądźmy niezłomni, niewzruszeni!
W SKRÓCIE
 a
1, 2. Pod jakim względem chrześcijanina można przyrównać do wieżowca? (1 Koryntian 15:58).
 W LATACH siedemdziesiątych w japońskim mieście Tokio wzniesiono 60-piętrowy wieżowiec. Ludzie zastanawiali się, czy będzie on w stanie przetrwać częste w tej okolicy trzęsienia ziemi. Dzięki czemu było to możliwe? Zaprojektowano go tak, żeby był wytrzymały, a zarazem na tyle elastyczny, by absorbować wstrząsy sejsmiczne. Do takiego budynku można przyrównać chrześcijan. W jakim sensie?
2 Chrześcijanin musi być niewzruszony, a zarazem elastyczny. Musi być niezłomny i niewzruszony, jeśli chodzi o przestrzeganie praw i zasad Jehowy (odczytaj 1 Koryntian 15:58). Jest ‛gotowy okazywać posłuszeństwo’ i nie idzie na kompromis. Z drugiej strony musi być ‛rozsądny’, czyli elastyczny, gdy sytuacja na to pozwala lub nawet tego wymaga (Jak. 3:17). Chrześcijanin, który przejawia taką równowagę, nie popada w skrajności — nie jest ani zbyt surowy, ani zbyt pobłażliwy. W tym artykule omówimy, jak możemy dowodzić, że jesteśmy niewzruszeni. Przyjrzymy się pięciu sposobom, na jakie Szatan stara się osłabić nasze postanowienie, żeby okazywać Jehowie posłuszeństwo. Dowiemy się też, w jaki sposób możemy się mu przeciwstawiać.
JAK MOŻEMY POZOSTAWAĆ NIEZŁOMNI?
3. Jakie prawa dane przez Najwyższego Prawodawcę znajdujemy w Dziejach 15:28, 29?
3 Jako Najwyższy Prawodawca, Jehowa zawsze dawał swoim sługom wyraźne prawa (Izaj. 33:22). Na przykład w I wieku ciało kierownicze wskazało trzy sposoby, na jakie chrześcijanie musieli pozostawać niezłomni. Mieli: 1) odrzucać bałwochwalstwo i wielbić tylko Jehowę,
 2) szanować świętość krwi i 3) trzymać się wysokich norm moralnych (odczytaj Dzieje 15:28, 29). A jak dzisiejsi chrześcijanie mogą pokazywać, że pozostają niezłomni w tych samych dziedzinach?
4. Jak okazujemy Jehowie wyłączne oddanie? (Objawienie 4:11)
4 Odrzucamy bałwochwalstwo i wielbimy tylko Jehowę. Jehowa wymagał od Izraelitów wyłącznego oddania (Powt. Pr. 5:6-10). Gdy Jezus był kuszony przez Diabła, wyraźnie wskazał, że mamy wielbić jedynie Jehowę (Mat. 4:8-10). Dlatego nie otaczamy czcią przedmiotów kultu religijnego. Nie ubóstwiamy też żadnych ludzi — ani przywódców religijnych, ani polityków, ani gwiazd sportu czy rozrywki. Opowiadamy się po stronie Jehowy i oddajemy cześć wyłącznie Temu, który ‛stworzył wszystko’ (odczytaj Objawienie 4:11).
5. Dlaczego przestrzegamy prawa Jehowy dotyczącego życia i krwi?
5 Przestrzegamy prawa Jehowy dotyczącego świętości życia i krwi. Dlaczego? Ponieważ Jehowa powiedział, że krew wyobraża życie — Jego drogocenny dar (Kapł. 17:14). Gdy Jehowa po raz pierwszy pozwolił ludziom jeść mięso, zabronił im spożywania krwi (Rodz. 9:4). Powtórzył ten zakaz w Prawie Mojżeszowym, które dał Izraelitom (Kapł. 17:10). I wpłynął na ciało kierownicze z I wieku, żeby poleciło wszystkim chrześcijanom „powstrzymywać się (...) od krwi” (Dzieje 15:28, 29). Niezłomnie przestrzegamy tego nakazu, gdy podejmujemy decyzje w sprawie leczenia
 b.
6. Na jakie wysiłki się zdobywamy, żeby żyć zgodnie z wysokimi normami moralnymi Jehowy?
6 Ściśle trzymamy się ustanowionych przez Jehowę wysokich norm moralnych (Hebr. 13:4). Posługując się obrazowym językiem, apostoł Paweł radził, żeby ‛uśmiercić skłonności swojego ciała’ — czyli podjąć zdecydowane działania, by pozbyć się grzesznych pragnień. Unikamy patrzenia na cokolwiek i robienia czegokolwiek, co mogłoby nas skłonić do niemoralności (Kol. 3:5; Hioba 31:1). Kiedy stykamy się z pokusą, od razu odrzucamy wszystko, co zniszczyłoby naszą przyjaźń z Bogiem.
7. Jakie powinniśmy mieć postanowienie i dlaczego?
7 Jehowa chce, żebyśmy byli Mu posłuszni „z serca” (Rzym. 6:17). Jego kierownictwo zawsze wychodzi nam na dobre, a Jego prawa nie podlegają negocjacjom (Izaj. 48:17, 18; 1 Kor. 6:9, 10). Z całych sił staramy się sprawiać Mu radość i mamy takie samo nastawienie jak psalmista, który napisał: „Postanowiłem przestrzegać Twoich przepisów przez cały czas, do samego końca” (Ps. 119:112). Jednak Szatan próbuje osłabić naszą niezłomność. Jakimi metodami się posługuje?
JAK SZATAN STARA SIĘ OSŁABIĆ NASZĄ NIEZŁOMNOŚĆ?
8. Jak Szatan posługuje się prześladowaniami, żeby osłabić naszą niezłomność?
8 Prześladowania. Żeby osłabić naszą niezłomną postawę, Diabeł atakuje nas pod względem fizycznym i emocjonalnym. Chce nas „pożreć” — zniszczyć naszą więź z Jehową (1 Piotra 5:8). Pierwsi chrześcijanie z powodu swojej niezłomnej postawy byli zastraszani, bici, a nawet zabijani (Dzieje 5:27, 28, 40; 7:54-60).
 Szatan nadal posługuje się prześladowaniami. Wyraźnie dowodzą tego brutalne ataki na naszych braci i siostry w Rosji i innych krajach, a także różne formy sprzeciwu, z jakimi spotykają się nasi współwyznawcy.
9. Podaj przykład pokazujący, dlaczego musimy uważać na subtelne naciski.
9 Subtelne naciski. Oprócz frontalnych ataków Szatan podejmuje też ‛przebiegłe działania’ (Efez. 6:11). Rozważmy przykład brata o imieniu Bob. Znalazł się on w szpitalu, gdzie miał przejść poważną operację. Poinformował lekarzy, że pod żadnym pozorem nie zgadza się na transfuzję krwi. Chirurg zgodził się uszanować jego decyzję. Jednak dzień przed operacją, późnym wieczorem, gdy rodzina Boba poszła już do domu, odwiedził go anestezjolog. Powiedział, że krew prawdopodobnie nie zostanie mu podana, ale na wszelki wypadek lekarze będą ją mieli pod ręką. Być może uważał, że Bob zmieni zdanie, nie mając przy sobie rodziny. Ale on pozostał niezłomny i oświadczył, że bez względu na okoliczności nie zgadza się na transfuzję.
10. Dlaczego ludzki sposób myślenia jest pułapką? (1 Koryntian 3:19, 20).
10 Ludzki sposób myślenia. Gdybyśmy patrzyli na sprawy z ludzkiego punktu widzenia, moglibyśmy zacząć ignorować Jehowę i Jego normy (odczytaj 1 Koryntian 3:19, 20). „Mądrość tego świata” często odwołuje się do cielesnych pragnień. Niektórzy chrześcijanie w Pergamonie i Tiatyrze przejęli popularne w tych miastach bałwochwalcze i niemoralne poglądy. Jezus stanowczo napomniał oba te zbory za tolerowanie niemoralności (Obj. 2:14, 20). Na nas też wywierana jest presja, żebyśmy przejęli niewłaściwe poglądy. Członkowie rodziny i znajomi mogą grać na naszych emocjach i nakłaniać nas do łamania praw Bożych. Mogą twierdzić, że uleganie swoim pragnieniom to nic złego i że biblijne normy moralne są przestarzałe.
11. Czego musimy unikać?
11 Niekiedy może nam się wydawać, że wskazówki, które otrzymujemy od Jehowy, nie są wystarczająco jasne. Czasami może nas nawet brać pokusa, żeby ‛wyjść poza to, co napisano’ (1 Kor. 4:6). Właśnie tego grzechu dopuszczali się przywódcy religijni za czasów Jezusa. Dodawali do Prawa własne reguły, czym narzucali na zwykłych ludzi ogromny ciężar (Mat. 23:4). Jehowa daje nam wyraźne wskazówki za pośrednictwem swojego Słowa i organizacji. Nie mamy powodu czegokolwiek do nich dodawać (Prz. 3:5-7). Dlatego ‛nie wychodzimy poza to, co napisano’ w Biblii, ani nie narzucamy współwyznawcom reguł w sprawach osobistych.
12. Jak Szatan posługuje się „zwykłym oszustwem”?
12 Oszustwa. Szatan posługuje się „zwykłym oszustwem” oraz „elementarnymi zasadami rządzącymi tym światem”, żeby wprowadzać ludzi w błąd i ich dzielić (Kol. 2:8). W I wieku obejmowało to ludzkie filozofie, żydowskie nauki nieoparte na natchnionych Pismach oraz pogląd, że chrześcijanie muszą przestrzegać Prawa Mojżeszowego. Były to oszustwa, ponieważ odwracały uwagę od Źródła prawdziwej mądrości, Jehowy. Obecnie Szatan wykorzystuje środki masowego przekazu i media społecznościowe. Politycy nieraz szerzą w nich teorie spiskowe i fałszywe informacje. Było to wyraźnie widoczne
 podczas pandemii COVID-19
 c. Świadkowie Jehowy, którzy słuchali wskazówek naszej organizacji, uniknęli nadmiernego niepokoju, jakiego doświadczały osoby słuchające zwodniczych doniesień (Mat. 24:45).
13. Dlaczego musimy uważać na czynniki rozpraszające uwagę?
13 Czynniki rozpraszające uwagę. Nie możemy stracić z oczu tego, „co naprawdę się liczy” (Filip. 1:9, 10). Różne czynniki mogą odwracać naszą uwagę i zabierać nam czas, który powinniśmy poświęcić na bardziej wartościowe rzeczy. Codzienne zajęcia — takie jak jedzenie, picie, odpoczynek i praca — mogłyby nas rozproszyć, gdybyśmy pozwolili, żeby stały się dla nas najważniejsze (Łuk. 21:34, 35). Poza tym każdego dnia jesteśmy bombardowani doniesieniami o sporach mających podłoże polityczne lub społeczne. Musimy uważać, żeby nie miały one na nas wpływu. W przeciwnym razie moglibyśmy w sercu i umyśle zacząć opowiadać się po którejś ze stron. Szatan wykorzystuje wszystkie te metody, bo chce, żebyśmy przestali robić to, co słuszne. Przeanalizujmy, jak możemy chronić się przed jego atakami i pozostać niezłomni.
CO POMOŻE NAM ZACHOWYWAĆ NIEZŁOMNOŚĆ?
Żeby pozostać niezłomnym, pamiętaj o swoim oddaniu się Jehowie i chrzcie, studiuj Słowo Boże i nad nim rozmyślaj, dbaj o to, żeby twoje serce było niezłomne, i ufaj Jehowie (zobacz akapity od 14 do 18)
14. Co między innymi pomoże nam niezachwianie stać po stronie Jehowy?
14 Pamiętaj o swoim oddaniu się Jehowie i chrzcie. Podjąłeś te kroki, ponieważ chciałeś stanąć po stronie Jehowy. Przypomnij sobie, co cię przekonało, że znalazłeś prawdę. Zdobyłeś dokładną wiedzę o Jehowie i nauczyłeś się szanować Go i kochać jako swojego niebiańskiego Ojca. Rozwinąłeś wiarę i okazałeś skruchę. Serce pobudziło cię do porzucenia złego postępowania i do życia zgodnie z wolą Boga. Poczułeś ulgę, kiedy nabrałeś przekonania, że On ci przebaczył (Ps. 32:1, 2). Zacząłeś przychodzić
 na chrześcijańskie zebrania i dzielić się z innymi wspaniałymi rzeczami, których się dowiedziałeś. Jako oddany Bogu i ochrzczony chrześcijanin idziesz teraz drogą prowadzącą do życia i jesteś zdecydowany na niej pozostać (Mat. 7:13, 14).
15. Dlaczego odnosimy korzyści ze studium i rozmyślania?
15 Studiuj Słowo Boże i nad nim rozmyślaj. Tak jak drzewo jest silne dzięki głębokim korzeniom, tak my możemy pozostać niezachwiani dzięki temu, że nasza wiara jest mocno zakorzeniona w Słowie Bożym. W miarę jak drzewo rośnie, rozrastają się też jego korzenie. Podobnie gdy my studiujemy i rozmyślamy, wzmacniamy naszą wiarę i przekonanie, że zasady Boże są najlepsze (Kol. 2:6, 7). Rozmyślajmy o tym, jak Jehowa w przeszłości zapewniał swoim sługom wskazówki, kierownictwo i ochronę. Na przykład Ezechiel otrzymał pokrzepiającą wizję, w której zobaczył, jak anioł dokładnie mierzy świątynię. Z tej wizji płyną praktyczne wnioski dotyczące tego, jak stawać w obronie czystego wielbienia Jehowy (Ezech. 40:1-4; 43:10-12)
 d. My też odnosimy korzyści, gdy poświęcamy czas na studium i rozmyślanie o głębokich sprawach zawartych w Słowie Bożym.
16. Jaką ochroną było dla Boba niezłomne serce? (Psalm 112:7).
16 Dbaj o to, żeby twoje serce było niezłomne. Król Dawid tak wyraził w pieśni swoją niezachwianą miłość do Jehowy: „Moje serce jest niezłomne, Boże” (Ps. 57:7). Również nasze serce będzie niezłomne, jeśli całkowicie ufamy Jehowie (odczytaj Psalm 112:7). Pomyślmy o wspomnianym wcześniej Bobie. Kiedy powiedziano mu, że lekarze na wszelki wypadek przygotują krew, od razu oświadczył, że jeśli istnieje jakiekolwiek ryzyko jej przetoczenia, to natychmiast opuszcza szpital. Później powiedział: „Ani chwili się nie wahałem i o nic się nie martwiłem”.
Jeśli nasza wiara ma mocny fundament, pozostaniemy niezłomni bez względu na próby, jakie nas spotkają (zobacz akapit 17)
17. Czego się uczymy z przeżyć Boba? (Zobacz też ilustrację).
 17 Bob pozostał niezłomny, bo jeszcze zanim trafił do szpitala, postanowił, że nie pójdzie na kompromis. Po pierwsze, chciał sprawiać Jehowie radość. Po drugie, uważnie przestudiował, co Biblia i oparte na niej publikacje mówią o świętości życia i krwi. Po trzecie, był przekonany, że przestrzeganie Bożych wskazówek przyniesie mu trwałe korzyści. My też możemy zachować niezłomne serce bez względu na próby, jakie nas spotkają.
Barak i jego ludzie odważnie ścigają armię Sysery (zobacz akapit 18)
18. Czego z przykładu Baraka uczymy się o ufaniu Jehowie? (Zobacz ilustrację na stronie tytułowej).
18 Ufaj Jehowie. Zastanówmy się nad przykładem Baraka. Odniósł on zwycięstwo dzięki temu, że ufał wskazówkom Jehowy. Chociaż Izraelici nie mieli żadnej broni, to Jehowa polecił mu wyruszyć do walki przeciwko dobrze uzbrojonym wojskom kananejskiego wodza Sysery (Sędz. 5:8). Prorokini Debora powiedziała Barakowi, żeby zszedł na równinę i stoczył bitwę z Syserą i jego 900 rydwanami. Chociaż na płaskim terenie rydwany dawały przeciwnikom dużą przewagę, Barak okazał posłuszeństwo. Gdy jego żołnierze schodzili z góry Tabor, Jehowa zesłał ulewny deszcz. Rydwany Sysery ugrzęzły w błocie i Jehowa dał Barakowi zwycięstwo (Sędz. 4:1-7, 10, 13-16). Nam też pomoże odnieść sukces, jeśli ufamy Jemu oraz wskazówkom zapewnianym przez Jego organizację (Powt. Pr. 31:6).
BĄDŹ ZDECYDOWANY POZOSTAĆ NIEZŁOMNY
19. Dlaczego chcesz pozostawać niezłomny?
19 Nasza walka o to, by pozostać niezłomnym, będzie trwała tak długo, jak istnieje ten system rzeczy (1 Tym. 6:11, 12; 2 Piotra 3:17). Nie dopuśćmy, żeby prześladowania, subtelne naciski, ludzki sposób myślenia, oszustwa i czynniki rozpraszające uwagę zachwiały naszą wiarę (Efez. 4:14). Pozostawajmy niezłomni, niezachwianie oddani Jehowie i posłuszni Jego przykazaniom. Jednocześnie musimy zachowywać rozsądek. W następnym artykule omówimy, jak tę cechę w doskonały sposób przejawiają Jehowa i Jezus.
JAK BYŚ ODPOWIEDZIAŁ?
Co pomoże nam niezłomnie przestrzegać praw i zasad Jehowy?
Jakimi metodami posługuje się Szatan, żeby osłabić naszą niezłomność?
Jakie cztery czynniki pomogą nam zachowywać niezłomność?
PIEŚŃ 129 Wytrwamy do końca
a Od czasów Adama i Ewy Szatan szerzy pogląd, że ludzie sami powinni decydować, co jest dla nich dobre, a co złe. Chce, żebyśmy odrzucali prawa Jehowy i teokratyczne wskazówki. Ten artykuł pomoże nam wystrzegać się powszechnego w świecie Szatana ducha niezależności i wzmocnić postanowienie, żeby niewzruszenie stać po stronie Jehowy.
b Więcej informacji o tym, jak chrześcijanin może pokazać, że stosuje się do Bożego prawa dotyczącego krwi, można znaleźć w 39 lekcji książki Już zawsze ciesz się życiem!
c Zobacz artykuł „Chroń się przed dezinformacją” dostępny w serwisie internetowym jw.org.
d Więcej informacji można znaleźć w 13 i 14 rozdziale książki Czyste wielbienie Jehowy — nareszcie przywrócone!",,https://www.jw.org/open?docid=2023485&prefer=lang&wtlocale=P
"JAK SĄ WYKORZYSTYWANE TWOJE DATKI
Nadwyżka wyrównuje niedobór","1 PAŹDZIERNIKA 2020
 Świadkowie Jehowy prowadzą działalność religijną i humanitarną w przeszło 200 krajach świata. Ale tylko w jakichś 35 z nich datki składane przez miejscowych głosicieli wystarczają na pokrycie lokalnych potrzeb. W jaki sposób pokrywane są koszty prowadzenia działalności w mniej zamożnych krajach?
 Ciało Kierownicze Świadków Jehowy analizuje duchowe potrzeby naszych współwyznawców na całym świecie. Starannie przygotowuje szczegółowe budżety, żeby jak najsensowniej wykorzystywać dostępne środki. Jeżeli jakieś Biuro Oddziału otrzymuje więcej datków, niż potrzebuje na prowadzenie działalności na swoim terenie, nadwyżkę udostępnia krajom, którym brakuje środków. W ten sposób naśladujemy pierwszych chrześcijan, którzy pomagali sobie nawzajem, tak żeby „nastąpiło wyrównanie” (2 Koryntian 8:14). Ich ‛dostatek rekompensował niedostatek’ uboższych współwyznawców.
 Co czują nasi bracia, którzy otrzymują taką pomoc? Na przykład w Tanzanii ponad połowa ludności ma na utrzymanie mniej niż dwa dolary dziennie. Środki z innego kraju przeznaczono na remont Sali Królestwa wykorzystywanej przez zbór Mafinga. Głosiciele z tego zboru napisali: „Po remoncie znacznie wzrosła liczba obecnych na zebraniach! Jesteśmy bardzo wdzięczni organizacji Jehowy i ogólnoświatowej społeczności braterskiej za szczodrość, dzięki której mamy takie piękne miejsce wielbienia Boga”.
 Niektórzy nasi współwyznawcy w Sri Lance odczuli braki żywności wynikające z pandemii COVID-19. Należą do nich Imara Fernando i jej synek Enosh. Na szczęście dzięki datkom z innych krajów otrzymali oni niezbędną pomoc. Na kartce napisali odręcznie: „Dziękujemy braciom, którzy w tych trudnych czasach okazali nam miłość. Bardzo się cieszymy, że możemy być częścią tej rodziny, i wciąż się modlimy o to, żeby w tych dniach ostatnich Jehowa pomagał wszystkim braciom”.
Imara i Enosh Fernando
 Niezależnie od miejsca zamieszkania nasi bracia i siostry są gotowi dzielić się tym, co mają. Na przykład mały Enosh skonstruował dla siebie skrzyneczkę na datki, żeby też móc coś ofiarowywać na pomoc dla potrzebujących rodzin. Podobną szczodrość okazuje Guadalupe Álvarez. Mieszka ona w regionie Meksyku, w którym mało kto dostaje płacę minimalną, a wielu w ogóle nie ma regularnych dochodów. Mimo to ona też na miarę swoich możliwości stara się składać datki. Napisała: „Jestem wdzięczna Jehowie za Jego dobroć i lojalną miłość. Wiem, że moje datki zostaną dołączone do innych i trafią do moich braci będących w potrzebie”.
 Biura Oddziałów, które przesyłają pomoc innym, robią to z radością. „Przez wiele lat działalność w naszym kraju wymagała wsparcia finansowego z innych miejsc” — mówi Anthony Carvalho z Komitetu Oddziału w Brazylii. „Dzięki tej pomocy byliśmy świadkami ogromnego wzrostu. Teraz nasza sytuacja się poprawiła i mamy przywilej pomagać innym. Nasi bracia patrzą na działalność głoszenia w perspektywie globalnej i widzą, co sami mogą zrobić jako ofiarni uczniowie Jezusa”.
 Jaki jest najlepszy sposób finansowego wspierania innych Świadków Jehowy? Nie jest to przesyłanie pieniędzy bezpośrednio do Biur Oddziałów za granicą, lecz składanie datków na ogólnoświatową działalność. Można w tym celu wykorzystywać skrzynkę na datki z oznaczeniem „Ogólnoświatowa działalność” albo serwis internetowy donate.jw.org. Jesteśmy bardzo wdzięczni za wszystkie wasze datki.",,https://www.jw.org/open?docid=502500202&prefer=lang&wtlocale=P
Budowa nowego Biura Oddziału w Demokratycznej Republice Konga,"Trwają prace przy budowie głównego obiektu Biura Oddziału w Lubumbashi (Demokratyczna Republika Konga). Około 260 betelczyków ma rozpocząć przeprowadzkę do tych budynków w maju 2022 roku. Z kolei 131 betelczyków pozostanie w dotychczasowym Biurze Oddziału w Kinszasie
 a, w pobliżu którego rozpoczęto wznoszenie nowego budynku mieszkalnego oraz biurowego. Planuje się, że 48 betelczyków zamieszka tam po styczniu 2024 roku. Nowe obiekty będą wspierać nieustający rozwój działalności teokratycznej na terenie podległym nadzorowi kongijskiego Biura Oddziału.
Prace przy pierwszym z trzech nowych budynków biurowych są już zaawansowane
W roku służbowym 2021 nasi bracia w Demokratycznej Republice Konga prowadzili ponad 250 000 studiów biblijnych. Pamiątkę śmierci Jezusa obchodziło ponad milion osób. Obecnie w Biurze Oddziału w Kinszasie usługuje 394 betelczyków.
Ponieważ rozbudowa dotychczasowego Biura Oddziału w Kinszasie była niepraktyczna, bracia szukali odpowiedniego miejsca w innych miastach. Okazało się, że w Lubumbashi można nie tylko postawić obiekty nowego Biura Oddziału, ale też w przyszłości w razie potrzeby dodatkowo je rozbudowywać.
Z lewej: Wkrótce blisko 300 betelczyków zacznie się wprowadzać do nowych budynków mieszkalnych w Lubumbashi. Z prawej: Wizualizacja gotowego obiektu.
Działka w Lubumbashi, na której powstanie nowe Biuro Oddziału, znajduje się około 2300 kilometrów od Kinszasy i ma powierzchnię 12 hektarów. Znajdą się na niej budynki mieszkalne, biurowe, magazyn, budynek wielofunkcyjny z jadalnią i miejsca do rekreacji.
Prace budowlane rozpoczęły się w listopadzie 2020 roku, ale z powodu pandemii COVID-19 pojawiło się wiele komplikacji.
Brat Robert Elongo z Komitetu Oddziału w Demokratycznej Republice Konga wyjaśnia: „Granice kraju zostały zamknięte. Trudno było dostarczać materiały budowlane, a to z kolei opóźniło realizację pierwszego etapu projektu”.
Brat Elongo dodaje: „Mimo tych problemów zaledwie w ciągu roku wykonano aż 40 procent pierwszego etapu budowy”.
Nie ulega wątpliwości, że Jehowa błogosławi temu przedsięwzięciu budowlanemu. Modlimy się, żeby te nowe obiekty, należące do mienia Chrystusa, były dobrym świadectwem dla okolicznych mieszkańców i żeby przyniosły chwałę Jehowie Bogu (Mateusza 24:47).
a Biuro Oddziału w Demokratycznej Republice Konga nadzoruje działalność kaznodziejską Świadków Jehowy w Demokratycznej Republice Konga oraz w Republice Konga.","21 STYCZNIA 2022
DEMOKRATYCZNA REPUBLIKA KONGA",https://www.jw.org/open?docid=702022082&prefer=lang&wtlocale=P
Spokój w czasie paniki,"Brat Jean-Yves Mudaheranwa i jego żona Vasthie znaleźli się na pierwszej linii frontu walki z pandemią koronawirusa w Montrealu (Kanada). On jest lekarzem na oddziale intensywnej terapii w szpitalu, a ona pielęgniarką w szpitalu zakaźnym przyjmującym pacjentów z COVID-19. W tym czasie wielkiego napięcia emocjonalnego odczuwanego przez wielu ludzi Jehowa udziela im sił i zgodnie ze swoją obietnicą pomaga im zachowywać „dobry nastrój serca” (Izajasza 65:14).
„Wielu moich kolegów po fachu sprawia wrażenie naprawdę przestraszonych. Pierwszy raz widzę ich w takim stanie” — mówi brat Mudaheranwa. „Bardzo pomocne jest studium osobiste” — wyznaje siostra Mudaheranwa. „Rozmyślamy nad znakiem dni ostatnich i przypominamy sobie, że Jehowa jest z nami i nas nie opuści. Bardzo ważna jest też dla nas modlitwa. Modlę się zawsze przed pracą, na początku dnia, i odczuwam wtedy spokój”.
Małżeństwo Mudaheranwa bierze udział w zebraniu zborowym
„Pochodzę z Rwandy, gdzie przeżyłem ludobójstwo” — wyjaśnia brat Mudaheranwa. „W Kanadzie nigdy nie było takiej sytuacji, więc czasem łatwo jest zapomnieć, że żyjemy w dniach ostatnich. Muszę przyznać, że w umyśle zdarzało mi się odkładać dzień Jehowy na później. Pandemia umocniła moje przekonanie, że faktycznie żyjemy w dniach ostatnich. Umocniła też moją wiarę w Biblię i proroctwa biblijne”.
Odczucia brata i siostry Mudaheranwa podzielają też słudzy Jehowy na całym świecie, którzy zachowują spokój wewnętrzny w tych kryzysowych czasach (Izajasza 48:18).","6 KWIETNIA 2020
KANADA",https://www.jw.org/open?docid=702020202&prefer=lang&wtlocale=P
List od pielęgniarki z podziękowaniami dla małżeństwa Świadków Jehowy w Hiszpanii,"W trakcie globalnej pandemii wielu braci i sióstr stara się pokrzepiać innych ludzi, pisząc do nich zachęcające listy. Brat Josué Laporta i jego żona Vanesa napisali pocieszające listy do personelu medycznego i pacjentów chorujących na COVID-19 w szpitalu w Barcelonie. Od jednej z pielęgniarek dostali miłą odpowiedź. Za jej zgodą poniżej publikujemy ten list (do którego wprowadzono niewielkie zmiany redakcyjne)
 a.
Jestem pielęgniarką (...). Piszę w imieniu [imię usunięte], 97-letniej babci. Przeczytałyśmy jej Twój list dzisiaj rano. Nasz personel dostarcza taką korespondencję pacjentom na chybił trafił, ale jestem pewna, że akurat ten list nie trafił do tej pacjentki przypadkowo. Pokazał on co najmniej dwóm osobom, [pacjentce] i mnie (...), że można nie tracić nadziei. [Pacjentka] przebywa na oddziale paliatywnym i powiedziała mi, że nie chce odchodzić z tego świata bez zadania Ci, Josué, tego pytania: „Czy chociaż mam już 97 lat, to mogę skorzystać z obietnic zapisanych w Biblii?”.
Dzisiaj rano udało mi się znaleźć 10 minut, żeby przeczytać [jej] coś ze strony internetowej, o której wspomniałeś. Jej oczy rozbłysły z emocji, a na twarzy widać było radość i spokój, których jej wcześniej brakowało. Potem obejrzałyśmy film „Dlaczego Jezus umarł”.
Przeczytałam też czasopismo [Przebudźcie się!] o stresie. Pomogło mi ono sobie radzić w obecnej sytuacji. A jak wiecie, jest nam bardzo ciężko.
Pracownicy służby zdrowia nie mają możliwości porozmawiania z psychologiem, ale informacje, które nam pokazałeś, są dostępne 24 godziny na dobę, i warto nad nimi porozmyślać. Jak to wszystko się już skończy, będę chciała dowiedzieć się czegoś więcej i mam nadzieję, że będziesz gotowy uczyć mnie tego, czego powinnam się dowiedzieć, dać mi pewność, że lepszy świat jest możliwy. Nie wiem, jak mam dziękować Bogu za to, że Twój list przyszedł właśnie tego dnia, dokładnie na moim dyżurze, i że mogłam go zanieść do sali [pacjentki].
Mam nadzieję, że Ty i Twoja rodzina jesteście zdrowi. Jestem pewna, że Wasza nadzieja pomaga Wam sobie radzić w obecnej sytuacji lepiej niż wielu z nas. Dziękuję za to, że poświęcasz czas takim ludziom jak [pacjentka] i ja. Chociaż się nie znamy, dałeś nam powody do największego uśmiechu w ostatnich sześciu tygodniach.
Dziękuję z głębi serca.
Takie wyrazy wdzięczności zachęcają nas do tego, żeby dalej głosić mimo obecnej kryzysowej sytuacji. Modlimy się, żeby słowa, których używamy w naszej służbie, niosły innym pocieszenie (Przysłów 15:23).
a List został napisany w języku hiszpańskim.","27 MAJA 2020
HISZPANIA",https://www.jw.org/open?docid=702020260&prefer=lang&wtlocale=P
Wydanie Przekładu Nowego Świata w trzech językach używanych w Indiach,"W niedzielę 25 października 2020 roku ogłoszono wydanie Pisma Świętego w Przekładzie Nowego Świata w trzech indyjskich językach: gudżarackim, kannada i pendżabskim. Biblie wydano w formacie elektronicznym podczas nagranego wcześniej przemówienia. Głosiciele wysłuchali przemówienia online, a zaraz po nim mogli pobrać nową Biblię w swoim języku.
Gudżaracki
Według danych statystycznych na całym świecie językiem gudżarackim posługuje się 61 milionów ludzi.
Sześcioro tłumaczy pracowało nad przekładem przez siedem lat. Jedna tłumaczka powiedziała: „To wydarzenie napełnia nasze serca radością. Ten przekład posługuje się prostym językiem, który zrozumieją nawet małe dzieci”.
Inna tłumaczka powiedziała: „W tej Biblii przywrócono imię Jehowy wszędzie tam, gdzie pojawiało się ono w tekście w językach oryginału. Wiemy, że ten przekład umocni wiarę braci i sióstr, którzy będą go używać podczas studium osobistego”.
Jesteśmy przekonani, że to łatwe do zrozumienia tłumaczenie będzie miało wielki wpływ na umysły czytelników i pomoże „potulnym” poznawać drogi Jehowy (Psalm 25:9).
Kannada
Język kannada ma znacznie różniące się od siebie odmiany mówioną i pisaną. Dodatkowo wariant mówiony ma różne dialekty regionalne. Dlatego głównym wyzwaniem dla tłumaczy było posługiwanie się naturalnymi i prostymi słowami oraz jednocześnie wierne oddanie znaczenia orędzia biblijnego.
Prace tłumaczeniowe trwały ponad siedem lat i brało w nich udział 10 tłumaczy. Jedna tłumaczka powiedziała: „Myślałam, że z powodu pandemii COVID-19 ta Biblia nie będzie wydana wcześniej niż w 2021 roku. Ale to zdarzenie pokazuje, że nic nie może powstrzymać dzieła Jehowy”.
Inny członek zespołu tłumaczy dodaje: „Bardzo ekscytuje nas myśl, że ludzie mówiący kannada mogą teraz czytać w swoim języku słowa Jehowy i znaleźć w Biblii Jego imię!”.
Jesteśmy pewni, że ten przekład Biblii pomoże ponad 2800 głosicielom mówiącym językiem kannada na terenie Indii. Będzie też przydatny w docieraniu do prawie 46 milionów użytkowników tego języka na świecie, żeby mogli poznać „głębię Bożej szczodrości, mądrości i wiedzy” (Rzymian 11:33).
Pendżabski
Zespół sześciu tłumaczy pracował nad pendżabskim Przekładem Nowego Świata przez 12 lat. Tłumaczenie to będzie służyć ponad 100 milionom ludzi posługujących się tym językiem na subkontynencie indyjskim i na całym świecie.
Jedna tłumaczka powiedziała: „Zrobiliśmy wszystko, co się dało, jeśli wziąć pod uwagę ograniczone środki. Jehowa działał za kulisami, żeby ta praca została wykonana. Ta Biblia umocni wiarę naszych braci, uspokoi ich serca i pomoże im lepiej sobie radzić w obliczu przyszłych prób”.
Inny tłumacz zauważył: „Ta Biblia, a zwłaszcza księgi poetyckie, spodobają się szczerym ludziom. Bardzo przydatne są też wszystkie zawarte w niej pomoce do wyszukiwania informacji”.
Razem z naszymi współwyznawcami wyrażamy swoją wdzięczność Jehowie za wszystkie Jego „wspaniałe rzeczy”, które „są tak liczne, że nie da się o nich opowiedzieć” (Psalm 40:5).","30 PAŹDZIERNIKA 2020
INDIE",https://www.jw.org/open?docid=702020444&prefer=lang&wtlocale=P
Pomoc dla braci i sióstr w Rwandzie i Zimbabwe w trakcie pandemii,"Biura Oddziałów w Rwandzie i Zimbabwe współpracują ze starszymi zborów, żeby braciom i siostrom, których pandemia dotknęła materialnie, nie brakowało niezbędnych rzeczy.
Rwanda
Dnia 2 kwietnia 2020 roku rwandyjski Komitet Oddziału wysłał do starszych w zborach prośbę o ustalenie, którzy bracia i siostry przeżywają na skutek pandemii problemy finansowe, oraz o zapewnienie im praktycznej pomocy. Dzięki tym wskazówkom starsi w całym kraju rozpoczęli dostarczanie tym współwyznawcom żywności i innych artykułów pierwszej potrzeby.
Do połowy kwietnia rwandyjskie Biuro Oddziału powołało 31 Komitetów Pomocy Doraźnej (KPD). Komitety te rozprowadziły wśród potrzebujących rodzin zapasy mąki kukurydzianej, ryżu, fasoli, soli, cukru i oleju do gotowania. Do tej pory pomoc otrzymało ponad 7000 rodzin.
Po otrzymaniu żywności siostra Nizeyimana Charlote, mająca troje dzieci, powiedziała: „Bardzo dziękujemy za ciągłą pomoc duchową i fizyczną w tych trudnych czasach pandemii koronawirusa. Brakuje nam słów, żeby wyrazić swoje uczucia”.
Jeden brat opowiedział o dniu, w którym usłyszał, że jego rodzina otrzyma niezbędne artykuły: „Tego dnia moja żona zemdlała z głodu. Niespodziewanie zadzwonił do mnie brat z informacją, gdzie czeka żywność dla mojej rodziny. Nie mieściło mi się to w głowie. Całą noc dziękowałem Jehowie”.
Zimbabwe
Trwająca pandemia COVID-19 nałożyła się na długotrwały kryzys żywnościowy w tym kraju.
Biuro Oddziału w Zimbabwe powołało pięć KPD, które niosą wsparcie. Ponadto Biuro zadbało o to, żeby głosiciele mogli przekazywać swoje nadwyżki żywności i innych artykułów potrzebującym współwyznawcom. KPD rozprowadzają te dary.
Do tej pory KPD przekazały 7319 głosicielom 62 669 kilogramów kukurydzy, 6269 litrów oleju do gotowania, 3337 kilogramów suszonych ryb i 5139 kilogramów fasoli.
Pewne małżeństwo studiujące Biblię i regularnie odbierające program zebrań bardzo potrzebowało żywności. Bardzo się wzruszyli, gdy otrzymali jedzenie od brata, który prowadzi z nimi studium. Dzień wcześniej skontaktował się z nimi pastor z ich poprzedniego kościoła. Zażądał datku, żeby razem z żoną mógł sobie kupić jedzenie. Widząc jaskrawą różnicę między Świadkami Jehowy i pastorem, małżeństwo to postanowiło oficjalnie wystąpić z tego kościoła.
Niewątpliwie Jehowa będzie w dalszym ciągu błogosławić tej akcji niesienia pomocy oraz zapewni naszym braciom i siostrom w Rwandzie i Zimbabwe to, co niezbędne (Dzieje 11:29).","12 CZERWCA 2020
WIADOMOŚCI ZE ŚWIATA",https://www.jw.org/open?docid=702020276&prefer=lang&wtlocale=P
" ARTYKUŁ DO STUDIUM NR 17
Jehowa pomoże ci radzić sobie z nieoczekiwanymi wyzwaniami","„Prawego spotyka wiele ciężkich przeżyć, ale Jehowa ratuje go z nich wszystkich” (PS. 34:19).
PIEŚŃ 44 Modlitwa udręczonego
W SKRÓCIE
 a
1. O czym jesteśmy przekonani?
 JAKO słudzy Jehowy jesteśmy przekonani, że On nas kocha i chce, żebyśmy prowadzili najlepsze możliwe życie (Rzym. 8:35-39). Wiemy też, że stosowanie się do zasad biblijnych zawsze wychodzi nam na dobre (Izaj. 48:17, 18). Ale co wtedy, gdy stajemy przed wyzwaniami, których się nie spodziewaliśmy?
2. Jakie trudności możemy przeżywać i jakie pytania mogą nam się w związku z tym nasuwać?
2 Wszyscy słudzy Jehowy przeżywają jakieś trudności. Na przykład mogliśmy zawieść się na kimś z rodziny. Możemy zmagać się z poważnymi problemami zdrowotnymi, które ograniczają nasz udział w służbie. Być może doświadczyliśmy przykrych skutków klęski żywiołowej. Albo jesteśmy prześladowani za nasze wierzenia. Gdy przechodzimy takie próby, możemy się zastanawiać: „Dlaczego mnie to spotyka? Czy zrobiłem coś nie tak? Czy to znaczy, że Jehowa mi nie błogosławi?”. Czy kiedykolwiek miałeś takie odczucia? Jeśli tak, to się nie zniechęcaj. Podobnie czuje się wielu lojalnych sług Jehowy (Ps. 22:1, 2; Hab. 1:2, 3).
3. Czego uczymy się z Psalmu 34:19?
3 Odczytaj Psalm 34:19. Zwróćmy uwagę na dwie ważne myśli w tym psalmie: 1) Prawe osoby napotykają problemy. 2) Jehowa nas z nich ratuje. Jak to robi? Między
 innymi pomaga nam realistycznie patrzeć na życie w tym świecie. Chociaż obiecuje, że w służbie dla Niego zaznamy radości, to nie gwarantuje, że nie będziemy mieli żadnych problemów (Izaj. 66:14). Zachęca nas, żebyśmy skupiali się na przyszłości, kiedy już zawsze będziemy cieszyć się takim życiem, jakiego On dla nas chciał (2 Kor. 4:16-18). Ale zanim to nastąpi, każdego dnia pomaga nam wiernie Mu służyć (Lam. 3:22-24).
4. Co omówimy w tym artykule?
4 Omówmy teraz, czego możemy się nauczyć od niektórych wiernych sług Jehowy — tych żyjących w czasach biblijnych oraz tych żyjących obecnie. Jak zobaczymy, każdego z nas mogą spotkać nieoczekiwane wyzwania. Jeśli jednak polegamy na Jehowie, On zawsze będzie nas wspierał (Ps. 55:22). W trakcie omawiania tych przykładów zadawaj sobie pytania: „Jak bym zareagował w podobnej sytuacji? Jak te przykłady wzmacniają moje zaufanie do Jehowy? Co mogę zastosować w swoim życiu?”.
W CZASACH BIBLIJNYCH
Przez 20 lat Jehowa błogosławił Jakubowi podczas jego ciężkiej pracy dla nieuczciwego wujka, Labana (zobacz akapit 5)
5. Z jakimi wyzwaniami Jakub spotkał się przez Labana? (Zobacz ilustrację na stronie tytułowej).
5 Już w czasach biblijnych słudzy Jehowy spotykali się z niespodziewanymi wyzwaniami. Rozważmy przykład Jakuba. Ojciec polecił mu, żeby poszukał sobie żony wśród córek Labana — jego krewnego, który wierzył w Jehowę. Zapewnił, że Jehowa hojnie go za to pobłogosławi (Rodz. 28:1-4). Jakub zrobił to, co należało. Opuścił ziemię Kanaan i udał się do domu Labana, który miał dwie córki — Leę i Rachelę. Zakochał się w młodszej, Racheli, i zgodził się za nią pracować siedem lat (Rodz. 29:18). Ale sprawy nie potoczyły się tak, jak się spodziewał. Laban wmanewrował go w małżeństwo ze starszą córką, Leą. Pozwolił Jakubowi poślubić Rachelę tydzień później, ale pod warunkiem, że będzie on dla niego pracował przez kolejnych siedem lat (Rodz. 29:25-27). Laban był też nieuczciwy w interesach, jakie prowadził z Jakubem. W sumie wyzyskiwał go jakieś 20 lat! (Rodz. 31:41, 42).
6. Przed jakimi jeszcze wyzwaniami stanął Jakub?
6 Jakub stanął też przed innymi wyzwaniami. Miał dużą rodzinę, a jego synowie nie zawsze żyli ze sobą w zgodzie. Sprzedali nawet do niewoli swojego własnego brata, Józefa. Dwóch synów Jakuba, Symeon i Lewi, ściągnęło hańbę na rodzinę i imię Jehowy. Poza tym jego ukochana żona, Rachela, zmarła w trakcie drugiego porodu. A on, ze względu na klęskę głodu, w podeszłym wieku musiał przenieść się do Egiptu (Rodz. 34:30; 35:16-19; 37:28; 45:9-11, 28).
7. Jak Jehowa pokazywał Jakubowi, że darzy go uznaniem?
7 W tych wszystkich trudnych sytuacjach Jakub nigdy nie stracił wiary w Jehowę ani w Jego obietnice. A Jehowa pokazywał mu, że darzy go uznaniem. Na przykład mimo nieuczciwości Labana błogosławił Jakubowi pod względem materialnym. Pomyślmy też, jak bardzo Jakub musiał być Mu wdzięczny, kiedy znowu spotkał się z Józefem, którego od dawna uważał za zmarłego! Jakub z powodzeniem przetrwał wszystkie próby dzięki bliskiej więzi z Jehową (Rodz. 30:43;
 32:9, 10; 46:28-30). Jeśli my też o nią dbamy, poradzimy sobie z każdym nieoczekiwanym wyzwaniem.
8. Czego pragnął król Dawid?
8 Król Dawid nie mógł zrobić w służbie dla Jehowy wszystkiego, czego pragnął. Na przykład bardzo chciał zbudować dla Niego świątynię. Powiedział o tym prorokowi Natanowi. W odpowiedzi usłyszał od niego: „Rób wszystko, co nakazuje ci serce, bo prawdziwy Bóg jest z tobą” (1 Kron. 17:1, 2). Możemy sobie wyobrazić, jak zachęcające musiały być dla Dawida te słowa. Być może od razu zaczął układać plany związane z tym ogromnym przedsięwzięciem.
9. Jak Dawid zareagował na rozczarowującą wiadomość?
9 Ale wkrótce prorok wrócił z rozczarowującą wiadomością. Jeszcze „tej nocy” Jehowa powiedział Natanowi, że to nie Dawid zbuduje świątynię. Miał to zrobić jeden z jego synów (1 Kron. 17:3, 4, 11, 12). Jak Dawid zareagował na tę wiadomość? Dostosował się do sytuacji. Skupił się na gromadzeniu funduszy i materiałów, których do budowy miał użyć jego syn Salomon (1 Kron. 29:1-5).
10. Jak Jehowa pobłogosławił Dawidowi?
10 Zaraz po tym, jak Jehowa przekazał Dawidowi, że to nie on zbuduje świątynię, zawarł z nim przymierze. Obiecał mu, że jeden z jego potomków będzie panował na zawsze (2 Sam. 7:16). Pomyślmy, jak szczęśliwy będzie Dawid, kiedy w trakcie Tysiącletniego Panowania dowie się, że Królem jest Jezus — jeden z jego potomków! Ta relacja przypomina nam o czymś ważnym: Nawet jeśli nie jesteśmy w stanie robić dla Jehowy wszystkiego, czego byśmy chcieli, On może pobłogosławić nam w sposób, którego nigdy byśmy się nie spodziewali.
11. Jak Jehowa błogosławił chrześcijanom w I wieku, mimo że Królestwo Boże nie przyszło wtedy, gdy się spodziewali? (Dzieje 6:7).
11 Z nieoczekiwanymi wyzwaniami spotykali się też chrześcijanie w I wieku. Na przykład bardzo pragnęli, żeby przyszło Królestwo Boże, ale nie wiedzieli, kiedy się to stanie (Dzieje 1:6, 7). Co więc robili? Byli pilnie zajęci głoszeniem. Dobra nowina docierała do coraz większej liczby osób, co stanowiło wyraźny dowód, że Jehowa błogosławi ich wysiłkom (odczytaj Dzieje 6:7).
12. Co zrobili pierwsi chrześcijanie, kiedy nastała klęska głodu?
12 W I wieku „na całym świecie” nastała wielka klęska głodu (Dzieje 11:28). Nie ominęła też chrześcijan. Wyobraź sobie, jak to na nich wpłynęło! Mężczyźni będący głowami rodzin z pewnością martwili się, jak zadbają o potrzeby domowników. A co z młodymi, którzy planowali poszerzyć zakres służby? Może zastanawiali się, czy nie odłożyć tych planów w czasie. Bez względu na swoje warunki ci chrześcijanie dostosowali się do sytuacji. Wykorzystywali każdą okazję do głoszenia i z radością dzielili się ze współwyznawcami z Judei tym, co posiadali (Dzieje 11:29, 30).
13. Jakich błogosławieństw zaznali chrześcijanie w trakcie klęski głodu?
13 Jakich błogosławieństw zaznali chrześcijanie w trakcie klęski głodu? Ci, którzy otrzymali dary materialne, bezpośrednio odczuli na sobie wsparcie Jehowy (Mat. 6:31-33). Z pewnością zacieśniły
 się ich relacje z niosącymi im pomoc braćmi i siostrami. A ci, którzy coś ofiarowali albo w inny sposób brali udział w akcji niesienia pomocy, doświadczyli szczęścia wynikającego z dawania (Dzieje 20:35). Jehowa błogosławił wszystkim, którzy dostosowywali się do zmieniających się okoliczności.
14. Czego doświadczyli Barnabas i apostoł Paweł i jaki był tego rezultat? (Dzieje 14:21, 22).
14 Chrześcijanie w I wieku często byli prześladowani, czasem w najmniej spodziewanym momencie. Zastanówmy się nad tym, co spotkało Barnabasa i apostoła Pawła, kiedy głosili w okolicy Listry. Na początku ludzie chętnie ich słuchali. Ale później przeciwnicy „podburzyli tłumy” i niektórzy z wcześniejszych słuchaczy Pawła ukamienowali go i zostawili, myśląc, że umarł (Dzieje 14:19). Mimo to Barnabas i Paweł kontynuowali głoszenie w innym miejscu. Z jakim rezultatem? „Pozyskali wielu uczniów”, a swoimi słowami i przykładem wzmocnili współwyznawców (odczytaj Dzieje 14:21, 22). Ponieważ nie poddali się w obliczu prześladowań, wielu odniosło z tego korzyści. Jeśli my również nie poddajemy się w służbie dla Jehowy, zaznamy błogosławieństw.
W NASZYCH CZASACH
15. Czego uczysz się z przykładu brata Alexandra Macmillana?
15 Przed rokiem 1914 słudzy Jehowy mieli duże oczekiwania. Rozważmy przykład brata Alexandra Macmillana. Podobnie jak wielu innych w tym czasie, brat Macmillan uważał, że wkrótce otrzyma nagrodę niebiańską. W przemówieniu, które wygłosił we wrześniu 1914 roku, powiedział: „Najprawdopodobniej jest to mój ostatni wykład publiczny”. Oczywiście wcale tak nie było. Brat Macmillan napisał później: „Niektórzy z nas chyba się nieco pośpieszyli, spodziewając się pójść od razu do nieba”. Dodał też: „Powinniśmy w dalszym ciągu pełnić służbę dla Pana”. Brat Macmillan tak właśnie postępował. Gorliwie pełnił służbę. Miał wspaniałą możliwość zachęcać wielu braci więzionych za neutralność. Wytrwale chodził na zebrania nawet w podeszłym wieku. Jakie korzyści odniósł z tego, że czekając na swoją nagrodę, dobrze wykorzystywał czas? Krótko przed śmiercią w roku 1966 napisał: „Wiara moja jest dziś tak samo silna, jak zawsze była”. Jakie piękne nastawienie! Wszyscy możemy je naśladować — zwłaszcza jeśli nasze próby trwają dłużej, niż się spodziewaliśmy (Hebr. 13:7).
16. Przed jakim nieoczekiwanym wyzwaniem stanęli brat Herbert Jennings i jego żona? (Jakuba 4:14).
16 Wielu sług Jehowy zmaga się z nieoczekiwanymi problemami zdrowotnymi. W swoim życiorysie brat Herbert Jennings
 b napisał, jak wiele radości sprawiała jemu i jego żonie służba misjonarska w Ghanie. Jednak z czasem zdiagnozowano u niego poważne zaburzenie nastroju. Nawiązując do słów z Listu Jakuba 4:14, brat Jennings nazwał ten rozwój wypadków ‛jutrem, którego się nie spodziewali’ (odczytaj). Napisał: „Zmuszeni stawić czoła rzeczywistości, postanowiliśmy opuścić Ghanę oraz wielu naszych bliskich przyjaciół i (...) wróciliśmy do Kanady [na
 leczenie]”. Mimo wyzwania, przed jakim stanęli brat Jennings i jego żona, Jehowa pomógł im dalej wiernie Mu służyć.
17. Jaką korzyść z przykładu brata Jenningsa odnieśli jego współwyznawcy?
17 Szczere wypowiedzi brata Jenningsa z jego życiorysu miały na innych wielki wpływ. Pewna siostra napisała: „Nigdy żaden artykuł nie poruszył mnie tak jak ten. (...) Gdy przeczytałam, że brat Jennings musiał przerwać służbę, by zatroszczyć się o swoje zdrowie, mogłam spojrzeć na własną sytuację w bardziej zrównoważony sposób”. Podobne spostrzeżenia miał pewien brat: „Przez 10 lat usługiwałem jako starszy w zborze, ale z powodu choroby psychicznej musiałem zrezygnować z przywileju. Czułem się do tego stopnia nic niewart, że nawet lektura życiorysów (...) była dla mnie zbyt przygnębiająca. Ale wytrwałość brata Jenningsa podniosła mnie na duchu”. Przypomina nam to, że kiedy spotykają nas nieoczekiwane problemy, możemy być dla drugich pokrzepieniem. Nawet gdy życie nie układa się nam tak, jak byśmy chcieli, swoją wiarą i wytrwałością możemy zachęcać innych (1 Piotra 5:9).
Kiedy polegamy na Jehowie, nieoczekiwane wyzwania mogą w gruncie rzeczy nas do Niego zbliżyć (zobacz akapit 18)
18. Czego się uczysz od pewnej wdowy z Nigerii? (Zobacz zdjęcia poglądowe).
18 Wielu sług Jehowy odczuło skutki tragedii takich jak pandemia COVID-19. Na przykład pewnej wdowie z Nigerii kończyły się środki do życia. Któregoś ranka jej córka zapytała, co zjedzą po ugotowaniu ostatniej miski ryżu. Siostra odpowiedziała, że nie mają już więcej pieniędzy ani jedzenia, ale powinny naśladować wdowę z Sarepty — ugotować ostatni posiłek i w pełni zaufać Jehowie (1 Król. 17:8-16). Zanim jeszcze zaczęły
 się zastanawiać, co zjedzą na obiad, otrzymały od współwyznawców paczkę z artykułami pierwszej potrzeby. Zawierała ona jedzenie na ponad dwa tygodnie. Siostra powiedziała, że nie zdawała sobie sprawy, jak uważnie Jehowa słuchał tego, co mówiła swojej córce. Kiedy polegamy na Jehowie, nieoczekiwane wyzwania w gruncie rzeczy mogą nas do Niego przybliżyć (1 Piotra 5:6, 7).
19. Jakich prześladowań doświadczył Aleksiej Jerszow?
19 W ostatnich latach wielu naszych braci i sióstr doświadczyło prześladowań, których się nie spodziewali. Pomyślmy o bracie Aleksieju Jerszowie, który mieszka w Rosji. Został ochrzczony w roku 1994. W tym okresie słudzy Jehowy cieszyli się tam pewną miarą wolności. Ale w kolejnych latach sytuacja w Rosji się zmieniła. W roku 2020 dom brata Jerszowa został przeszukany, a wiele jego rzeczy skonfiskowano. Kilka miesięcy później postawiono mu zarzuty. Co gorsza, ich podstawą były nagrania wideo dostarczone przez człowieka, który przez ponad rok udawał, że chce studiować Biblię. Jakie to podłe!
20. Jak brat Jerszow umacniał swoją więź z Jehową?
20 Czy z trudnych przeżyć brata Jerszowa wyniknęło coś dobrego? Tak. Umocniła się jego więź z Jehową. Mówi: „Razem z żoną częściej się modlimy. Rozumiem, że bez pomocy Jehowy bym sobie nie poradził”. Dodaje: „Bardzo pomaga mi studium osobiste. Rozmyślam o przykładzie wiernych sług Jehowy z przeszłości. Wiele relacji biblijnych pokazuje, jak ważne jest zachowywanie spokoju i poleganie na Jehowie”.
21. Czego nauczyliśmy się z tego artykułu?
21 Czego nauczyliśmy się z tego artykułu? Życie w tym świecie jest nieprzewidywalne. Mimo to Jehowa zawsze wspiera swoich sług, którzy na Nim polegają. Jak mówi myśl przewodnia tego artykułu, „prawego spotyka wiele ciężkich przeżyć, ale Jehowa ratuje go z nich wszystkich” (Ps. 34:19). Starajmy się koncentrować nie na trudnościach, ale na sile pochodzącej od Jehowy. Będziemy wtedy mogli powtórzyć za apostołem Pawłem: „Do wszystkiego mam siłę dzięki Temu, który mnie umacnia” (Filip. 4:13).
JAK BYŚ ODPOWIEDZIAŁ?
Jakiego realistycznego spojrzenia na życie w tym świecie uczy nas Jehowa?
Jak Jehowa wspierał swoich wiernych sług w czasach biblijnych?
Jak Jehowa wspiera swoich sług obecnie?
PIEŚŃ 38 Bóg cię umocni
a Chociaż życie w tym świecie może wiązać się z nieoczekiwanymi wyzwaniami, to możemy być pewni, że Jehowa będzie wspierał swoich wiernych sług. W jaki sposób robił to w przeszłości? I jak robi to obecnie? Rozważymy kilka przykładów biblijnych oraz współczesnych, które wzmocnią nasze przekonanie, że jeśli polegamy na Jehowie, On będzie nas wspierać.
b Zobacz Strażnicę z 1 grudnia 2000 roku, strony 24-28.",,https://www.jw.org/open?docid=2023364&prefer=lang&wtlocale=P
" ARTYKUŁ DO STUDIUM NR 29
Czy jesteś gotowy na wielki ucisk?","„Okażcie się gotowi” (MAT. 24:44).
PIEŚŃ 150 Szukajmy wybawienia u Boga
W SKRÓCIE
 a
1. Dlaczego mądrze jest przygotować się na kataklizmy?
 DOBRE przygotowanie może uratować życie. Na przykład kiedy dochodzi do jakiejś klęski żywiołowej, ludzie, którzy się na nią przygotowali, mają większe szanse, żeby przetrwać i pomagać innym. Pewna europejska organizacja humanitarna ujęła to tak: „Dobre przygotowanie to kwestia życia lub śmierci”.
2. Dlaczego powinniśmy przygotować się na wielki ucisk? (Mateusza 24:44).
2 „Wielki ucisk” rozpocznie się nagle (Mat. 24:21). Jednak w przeciwieństwie do wielu innych kataklizmów nie będzie on zaskoczeniem dla wszystkich. Jakieś 2000 lat temu Jezus ostrzegł swoich naśladowców, żeby się na niego przygotowali (odczytaj Mateusza 24:44). Jeśli tak zrobimy, łatwiej nam będzie przetrwać ten trudny okres i pomóc w tym innym (Łuk. 21:36).
3. Jak wytrwałość, współczucie i miłość pomogą nam przygotować się na wielki ucisk?
3 Przeanalizujemy teraz trzy cechy, które pomogą nam przygotować się na wielki ucisk. Jak zareagujemy, jeśli będziemy ogłaszać dobitne wyroki i spotkamy się ze sprzeciwem? (Obj. 16:21). Żeby okazywać Jehowie posłuszeństwo i ufać, że On nas ochroni, będzie nam potrzebna wytrwałość. Jak się zachowamy, jeśli nasi bracia stracą część lub nawet całość swojego dobytku? (Hab. 3:17, 18). Żeby nieść im pomoc, będzie nam potrzebne współczucie. Co zrobimy, jeśli w czasie ataku koalicji narodów przez pewien czas będziemy musieli mieszkać pod jednym dachem z wieloma
 współwyznawcami? (Ezech. 38:10-12). Żeby przetrwać ten trudny czas, będzie nam potrzebna żarliwa miłość.
4. Jak Biblia wskazuje, że musimy stale pielęgnować wytrwałość, współczucie i miłość?
4 Słowo Boże zachęca nas, żebyśmy stale pielęgnowali wytrwałość, współczucie i miłość. W Ewangelii według Łukasza 21:19 czytamy: „Dzięki wytrwałości zachowacie swoje życie”. List do Kolosan 3:12 mówi: ‛Ubierzcie się we współczucie’. A w 1 Liście do Tesaloniczan 4:9, 10 napisano: „Bóg was uczy kochać siebie nawzajem. (...) Ale usilnie zachęcamy was, bracia, żebyście czynili to w jeszcze większym stopniu”. Wszystkie te słowa skierowano do osób, które już przejawiały te cechy. Nadal jednak musiały je rozwijać. My też musimy to robić. Pomoże nam w tym rozważenie, jak te przymioty okazywali pierwsi chrześcijanie. Następnie zastanowimy się, jak możemy ich naśladować, żeby przygotować się na wielki ucisk.
WZMACNIAJ SWOJĄ WYTRWAŁOŚĆ
5. Dzięki czemu pierwsi chrześcijanie wytrwali w próbach?
5 Pierwsi chrześcijanie musieli być wytrwali (Hebr. 10:36). Oprócz problemów, które dotykają wszystkich ludzi, mieli też inne. Wielu z nich było prześladowanych nie tylko przez żydowskich przywódców religijnych czy rzymskie władze, ale też przez własne rodziny (Mat. 10:21). A w zborze nieraz musieli opierać się wpływom odstępców i ich nauk, które prowadziły do podziałów (Dzieje 20:29, 30). Jednak ci chrześcijanie okazywali wytrwałość (Obj. 2:3). Dzięki czemu? Brali wzór z postaci biblijnych takich jak Hiob (Jak. 5:10, 11). Modlili się o siły (Dzieje 4:29-31). Rozmyślali też o pozytywnych rezultatach, jakie przynosi wytrwałość (Dzieje 5:41).
6. Czego się uczymy od Merity o wytrwałości w obliczu sprzeciwu?
6 My też możemy wytrwać, jeśli regularnie studiujemy przykłady wytrwałości opisane w Słowie Bożym oraz w naszych publikacjach i nad nimi rozmyślamy. Właśnie dzięki temu siostra z Albanii o imieniu Merita poradziła sobie z ostrym sprzeciwem rodziny. Opowiada: „Głęboko poruszyła mnie biblijna relacja o Hiobie. Tak wiele wycierpiał i chociaż nie wiedział, kto za tym stoi, oświadczył: ‚Póki nie umrę, nie wyrzeknę się swojej nieskazitelności!’ (Hioba 27:5). Pomyślałam, że próby, które przechodził, były o wiele cięższe niż moje. A ja, w przeciwieństwie do niego, wiedziałam, kto jest za nie odpowiedzialny”.
7. Czego musimy uczyć się już teraz, nawet jeśli nie przechodzimy ciężkich prób?
7 Możemy też wzmacniać wytrwałość przez to, że regularnie i szczerze dzielimy się naszymi troskami z Jehową (Filip. 4:6; 1 Tes. 5:17). Być może teraz nie przechodzisz żadnej ciężkiej próby. Ale czy szukasz kierownictwa Jehowy, gdy czujesz się zmartwiony, zagubiony lub przytłoczony? Jeśli już teraz regularnie zwracasz się do Niego o pomoc w radzeniu sobie z codziennymi wyzwaniami, to bez wahania zrobisz tak samo, kiedy spotkają cię większe próby. Będziesz całkowicie przekonany, że Jehowa dokładnie wie, kiedy i jak udzielić ci wsparcia (Ps. 27:1, 3).
WYTRWAŁOŚĆ
Każda próba, w której okazujemy wytrwałość, może nam dodać sił do przetrwania kolejnej (zobacz akapit 8)
8. Jak przykład Miry pokazuje, że wytrwałość w dzisiejszych próbach może nam pomóc radzić sobie z przyszłymi wyzwaniami? (Jakuba 1:2-4). (Zobacz też ilustrację).
8 Jeśli już dziś okazujemy wytrwałość w próbach, łatwiej nam będzie przetrwać
 wielki ucisk (Rzym. 5:3). Dlaczego możemy tak powiedzieć? Wiele braci i sióstr mówi, że każda próba wiary, z której wyszli zwycięsko, pomogła im stawić czoła kolejnej. Wytrwałość ich uszlachetniła — wzmocniła ich wiarę w to, że Jehowa jest gotowy udzielać im wsparcia. Z kolei ta wiara pomogła im przetrwać następną próbę (odczytaj Jakuba 1:2-4). Mira, pionierka z Albanii, przekonała się, że wytrwałość w próbach dała jej siłę, żeby dalej okazywać tę cechę. Przyznaje, że czasami czuje się tak, jak gdyby tylko ona miała tyle problemów. Ale wtedy rozmyśla o tym, jak bardzo Jehowa ją wspierał przez ostatnie 20 lat, i mówi sobie: „Pozostań wierna! Nie pozwól, żeby te wszystkie lata, w których Jehowa pomagał ci przezwyciężać próby, poszły na marne”. Ty też rozmyślaj o tym, jak Jehowa do tej pory pomagał ci trwać. Bądź pewny, że za każdym razem, gdy okazujesz wytrwałość, On to dostrzega i cię nagrodzi (Mat. 5:10-12). Kiedy rozpocznie się wielki ucisk, będziesz już wiedział, jak przejawiać tę cechę, i będziesz na to zdecydowany.
OKAZUJ WSPÓŁCZUCIE
9. Jak chrześcijanie z Antiochii Syryjskiej okazali współczucie?
9 Zastanówmy się, co się wydarzyło, kiedy chrześcijan w Judei dotknęła klęska głodu. Kiedy usłyszeli o tym ich współwyznawcy w Antiochii Syryjskiej, z pewnością im współczuli. Ale pokazali to też czynami. „Postanowili (...) posłać pomoc braciom mieszkającym w Judei — każdy tyle, na ile było go stać” (Dzieje 11:27-30). Chociaż bracia dotknięci głodem mieszkali daleko, chrześcijanie z Antiochii byli zdecydowani im pomóc (1 Jana 3:17, 18).
WSPÓŁCZUCIE
Podczas klęsk żywiołowych możemy okazywać współczucie (zobacz akapit 10)
10. Na jakie sposoby możemy okazać współczucie poszkodowanym współwyznawcom? (Zobacz też ilustrację).
10 My również możemy okazywać współczucie współwyznawcom, gdy dowiadujemy się, że dotknęła ich jakaś klęska. Szybko reagujemy — na przykład pytamy starszych, czy możemy wziąć udział w akcji pomocy, składamy datki na ogólnoświatową działalność albo modlimy się za tych, którzy ucierpieli (Prz. 17:17)
 b. Pomyślmy, jakie starania podjęto, gdy w roku 2020 wybuchła pandemia COVID-19. Żeby zatroszczyć się o osoby dotknięte jej skutkami, na całym świecie powołano ponad 950 Komitetów Pomocy Doraźnej. Ci, którzy w nich działają, zasługują na serdeczną pochwałę. Ponieważ współczują braciom i siostrom, niosą im pomoc materialną i duchową, a w niektórych wypadkach remontują lub odbudowują ich domy i miejsca wielbienia (por. 2 Koryntian 8:1-4).
11. Jak czyny świadczące o współczuciu przynoszą chwałę naszemu niebiańskiemu Ojcu?
11 Kiedy okazujemy współczucie ofiarom klęsk, inni dostrzegają poświęcenia, na jakie się zdobywamy. Zobaczmy, co się wydarzyło w 2019 roku, gdy huragan Dorian zniszczył Salę Królestwa na Bahamach. W trakcie odbudowy bracia poprosili wykonawcę niebędącego Świadkiem Jehowy, żeby sporządził dla nich kosztorys niektórych prac. Odpowiedział: „Za użyczony sprzęt, materiały i robociznę (...) nie wezmę nic. (...) Po prostu chcę to zrobić dla waszej organizacji. Jestem pod
 wrażeniem, jak traktujecie swoich przyjaciół”. Większość ludzi nie zna Jehowy, ale wielu dostrzega, co robią Jego Świadkowie. To wielki przywilej, że nasze czyny świadczące o współczuciu mogą pomóc komuś przybliżyć się do Tego, który jest „bogaty w miłosierdzie”! (Efez. 2:4).
12. Jak okazywanie współczucia przygotowuje nas na wielki ucisk? (Objawienie 13:16, 17).
12 Dlaczego podczas wielkiego ucisku też będziemy musieli okazywać współczucie? Z Biblii wynika, że ci, którzy nie popierają rządów tego świata, będą przechodzić próby — zarówno teraz, jak i w trakcie wielkiego ucisku (odczytaj Objawienie 13:16, 17). Nasi bracia i siostry mogą napotkać problemy z zaspokajaniem podstawowych potrzeb. Oby nasz król, Chrystus Jezus, który wkrótce przyjdzie wykonać wyrok, widział, że okazujemy współczucie, i uznał nas za godnych ‛odziedziczenia Królestwa’ (Mat. 25:34-40).
ROZWIJAJ MIŁOŚĆ
13. Jak zgodnie z Rzymian 15:7 pierwsi chrześcijanie rozwijali łączącą ich więź miłości?
13 Miłość była znakiem rozpoznawczym pierwszych chrześcijan. Ale czy łatwo im było ją okazywać? Pomyślmy o tym, jak różnorodny był zbór w Rzymie. Należeli do niego nie tylko Żydzi, którzy kiedyś przestrzegali Prawa Mojżeszowego, ale także ludzie z innych narodów, wychowani w zupełnie odmiennym środowisku. Niektórzy chrześcijanie prawdopodobnie byli niewolnikami, a inni być może sami mieli niewolników. Jak mimo takich różnic ci chrześcijanie rozwijali miłość? Apostoł Paweł zachęcił ich, żeby ‛serdecznie przyjmowali drugich w swoim gronie’ (odczytaj Rzymian 15:7). Co miał na myśli? Słowo oddane tu jako „serdecznie przyjmować” oznacza życzliwe albo gościnne przyjęcie kogoś, na przykład do swojego domu lub grona przyjaciół. Paweł powiedział Filemonowi, jak powinien potraktować zbiegłego niewolnika Onezyma: „Przyjmij go (...) życzliwie” (Filem. 17). A Pryscylla i Akwilas życzliwie odnieśli się do Apollosa, który musiał dowiedzieć się więcej o chrześcijańskich naukach, i „wzięli go do siebie” (Dzieje 18:26). Chrześcijanie ci nie pozwolili, żeby różnice ich podzieliły, ale ‛serdecznie przyjmowali jedni drugich’.
MIŁOŚĆ
Potrzebujemy miłości wszystkich naszych braci i sióstr (zobacz akapit 15)
14. W jaki sposób Anna i jej mąż okazywali innym miłość?
14 My też okazujemy miłość braciom i siostrom, jeśli serdecznie przyjmujemy ich do grona swoich przyjaciół. A to często pobudza ich do odwzajemniania tej miłości (2 Kor. 6:11-13). Zastanówmy się nad przeżyciami Anny i jej męża. Krótko po tym, jak przenieśli się na nowy teren misjonarski w Afryce Zachodniej, wybuchła pandemia COVID-19. Z tego powodu nie mogli osobiście spotykać się z braćmi i siostrami ze zboru. Jak okazali im miłość? Kontaktowali się z nimi za pomocą wideokonferencji i mówili im, jak bardzo chcą lepiej ich poznać. Bracia i siostry byli tym poruszeni i sami często do nich dzwonili i wysyłali im wiadomości. Dlaczego to małżeństwo wychodziło z inicjatywą? Anna mówi: „Przejawy miłości, które okazano mnie i mojej rodzinie w dobrych i złych chwilach, głęboko wyryły się w moim sercu i umyśle. Pobudzają mnie, żebym sama okazywała innym miłość”.
15. Czego uczysz się z przykładu Vanessy o okazywaniu miłości wszystkim braciom i siostrom? (Zobacz też ilustrację).
15 W wielu zborach są bracia i siostry o różnym pochodzeniu i osobowościach.
 Możemy rozwijać do nich miłość, jeśli skupiamy się na ich zaletach. Siostrze o imieniu Vanessa, mieszkającej w Nowej Zelandii, trudno było zachowywać dobre relacje z niektórymi osobami ze zboru. Postanowiła jednak, że zamiast odsuwać się od tych, którzy ją irytują, zacznie spędzać z nimi więcej czasu. Dzięki temu dostrzegła, za co Jehowa ich kocha. Opowiada: „Odkąd mój mąż został nadzorcą obwodu, spotykamy jeszcze więcej braci i sióstr o różnych osobowościach i łatwiej mi się z nimi dogadywać. Teraz kocham różnorodność. Jehowa z pewnością też ją kocha, bo pociągnął nas do tak zróżnicowanej grupy”. Gdy uczymy się patrzeć na drugich tak jak Jehowa, dowodzimy, że ich kochamy (2 Kor. 8:24).
W trakcie wielkiego ucisku Jehowa zapewni nam ochronę, jeśli będziemy zachowywać jedność ze współwyznawcami (zobacz akapit 16)
16. Dlaczego okazywanie miłości braciom i siostrom będzie kluczowe w trakcie wielkiego ucisku? (Zobacz też ilustrację).
16 Okazywanie miłości braciom i siostrom będzie miało kluczowe znaczenie w trakcie wielkiego ucisku. Gdzie znajdziemy wtedy schronienie? Rozważmy, co Jehowa nakazał swoim sługom, gdy zaatakowano starożytny Babilon: „Idź, mój ludu, wejdź do swoich wewnętrznych pokojów i zamknij za sobą drzwi. Schowaj się na chwilkę, aż przeminie gniew” (Izaj. 26:20). Wydaje się, że podobnie będziemy musieli się zachować w trakcie wielkiego ucisku. Określenie „wewnętrzne pokoje” może odnosić się do naszych zborów. Jehowa obiecuje, że podczas wielkiego ucisku zapewni nam ochronę, jeśli będziemy zachowywać jedność ze współwyznawcami. Dlatego już teraz musimy pracować nad tym, żeby nie tylko ich tolerować, ale też kochać. Od tego może zależeć nasze przetrwanie!
PRZYGOTUJ SIĘ JUŻ TERAZ
17. Na co będziemy gotowi w trakcie wielkiego ucisku, jeśli już dzisiaj się przygotujemy?
17 „Wielki dzień Jehowy” będzie dla ludzkości czasem udręki (Sof. 1:14, 15). Trudności nie ominą również sług Jehowy. Ale jeśli już dziś się przygotujemy, zachowamy spokój i będziemy w stanie pomagać innym. Okażemy wytrwałość w obliczu każdego wyzwania. Pobudzani współczuciem, zrobimy wszystko, żeby nieść ulgę naszym cierpiącym współwyznawcom i zaspokajać ich potrzeby. Będziemy też trzymać się blisko braci i sióstr, którym już teraz uczymy się okazywać miłość. W rezultacie Jehowa nagrodzi nas życiem wiecznym w świecie, w którym wszelkie klęski i ucisk pójdą w niepamięć (Izaj. 65:17).
JAK BYŚ ODPOWIEDZIAŁ?
Co pomoże ci wzmacniać wytrwałość?
Co obejmuje okazywanie innym współczucia?
Jak możesz rozwijać miłość do braci i sióstr?
PIEŚŃ 144 Wypatruj rajskiego świata!
a Wkrótce rozpocznie się wielki ucisk. Cechy takie jak wytrwałość, współczucie i miłość pomogą nam przygotować się na niespotykane dotąd wydarzenia, które wtedy nastąpią. Omówimy teraz, jak pierwsi chrześcijanie rozwijali te cechy, jak my możemy to robić i jak pomogą nam one przygotować się na wielki ucisk.
b Osoby, które chcą wziąć udział w akcji niesienia pomocy, powinny najpierw wypełnić Wniosek dla ochotnika współpracującego z Lokalnym Działem Projektowo-Budowlanym (DC-50) lub Wniosek dla ochotnika (A-19) i poczekać na zaproszenie do współpracy.",,https://www.jw.org/open?docid=2023480&prefer=lang&wtlocale=P
"JAK SĄ WYKORZYSTYWANE TWOJE DATKI
Akcje niesienia pomocy braciom i siostrom w 2021 roku","1 STYCZNIA 2022
W roku służbowym 2021
 a na świecie wciąż szalała pandemia COVID-19. Jak podano w artykule „Pomoc w skali globalnej w czasie ogólnoświatowej pandemii” na pomoc potrzebującym współwyznawcom przeznaczyliśmy miliony dolarów. Powołaliśmy też ponad 950 Komitetów Pomocy Doraźnej.
W czasie pandemii naszych współwyznawców nie oszczędzają też klęski żywiołowe oraz katastrofy spowodowane przez człowieka. W reakcji na ponad 200 takich zdarzeń Komitet Koordynatorów Ciała Kierowniczego oprócz środków związanych z pandemią zatwierdził przekazanie dodatkowo 8 milionów dolarów (ponad 32,5 miliona złotych). Zobacz, jak twoje datki pomogły ofiarom niedawnej klęski żywiołowej i osobom zmagającym się z kryzysem gospodarczym.
Erupcja wulkanu Nyiragongo
Dnia 22 maja 2021 roku w Demokratycznej Republice Konga nastąpiła erupcja wulkanu Nyiragongo. Potoki lawy zniszczyły domy, szkoły i zbiornik wody. Ale wrząca lawa nie była jedynym zagrożeniem. Przez kilka dni po erupcji na miasto Goma spadał toksyczny pył wulkaniczny i odnotowano kilkadziesiąt wstrząsów sejsmicznych. Zarządzono ewakuację ponad połowy miasta. Setki tysięcy ludzi ratowało się ucieczką, niektórzy do sąsiedniej Rwandy.
Komitet Pomocy Doraźnej zorganizował przy Sali Królestwa wydawanie ciepłej owsianki
Wśród ewakuowanych było jakieś 5000 Świadków Jehowy. Niektórzy na skutek erupcji stracili domy; domy innych zostały splądrowane po ich ucieczce. Akcję niesienia pomocy koordynowały Komitety Pomocy Doraźnej z Rwandy i Demokratycznej Republiki Konga. O jednym z nich kongijskie Biuro Oddziału napisało: „Mimo chaosu panującego w mieście jeszcze przed wydaniem nakazu ewakuacji Komitet rozpoczął dystrybucję żywności, wody, pościeli i ubrań”. W miejscowości, w której zebrało się ponad 2000 naszych braci, Komitet postawił namioty, rozdawał maseczki i szkolił, jak zmniejszyć ryzyko zarażenia się COVID-19 i cholerą.
Ważenie worków z żywnością przed dostarczeniem ich ewakuowanym Świadkom Jehowy
W ciągu trzech miesięcy nasi bracia rozprowadzili ponad sześć ton ryżu, sześć ton mąki kukurydzianej, trzy tony oleju do smażenia i trzy tony wody pitnej. Żeby jak najlepiej wykorzystać fundusze, Biuro Oddziału kupowało żywność na miejscu, zamiast zamawiać droższe produkty za granicą.
„Byliśmy bardzo przybici i zniechęceni” — opowiada jedna siostra, której nowy dom został zniszczony. Ale jej rodzina otrzymała pomoc materialną i duchową. Teraz siostra mówi: „Dzięki Jehowie wciąż mamy to, czego potrzebujemy. Widzieliśmy, że Jehowa niósł nasze ciężary i pomógł nam to wszystko przetrwać”.
Kryzys gospodarczy w Wenezueli
Wenezuela od lat zmaga się z ciężkim kryzysem gospodarczym. Nasi bracia żyją w trudnych warunkach, zmagają się z brakami żywności i wzrastającą przestępczością. Ale organizacja Jehowy ich nie opuściła.
Załadunek worków ryżu, które trafią do różnych zakątków Wenezueli
W minionym roku służbowym na zakup i transport żywności i mydła dla potrzebujących rodzin przeznaczono przeszło 1,5 miliona dolarów (ponad 6 milionów złotych). Wenezuelskie Biuro Oddziału informuje: „Nie jest łatwo każdego miesiąca przewozić 130 ton żywności do każdego zakątka kraju i dostarczać je potrzebującym braciom”. Żeby nic się nie marnowało, bracia często przesyłają produkty z dłuższym terminem przydatności. Biuro dodaje: „Większość jedzenia kupujemy hurtowo, w sezonie i wtedy, gdy ceny są niższe. Następnie korzystamy z najbardziej ekonomicznych metod transportu”.
Z powodu braków paliwa i dostępnych pojazdów młodzi bracia przewożą żywność do swojego zboru rowerami, pokonując 18 kilometrów w dwie strony
Leonel, członek Komitetu Pomocy Doraźnej z Wenezueli, bardzo lubi swoje zadanie. „Niesienie pomocy jest czymś wyjątkowym” — opowiada. „To zaszczytne zadanie pokrzepiło mnie po tym, jak moja kochana żona umarła na COVID-19. Jestem zajęty i czuję się przydatny dla potrzebujących braci. Na własne oczy obserwuję, jak Jehowa dotrzymuje obietnicy, że nie opuści swoich sług”.
Pewien brat, który otrzymał pomoc, sam kiedyś usługiwał w Komitecie Pomocy Doraźnej. „Teraz to ja potrzebowałem wsparcia” — opowiada. „Otrzymaliśmy nie tylko pomoc materialną. Bracia pomogli też mnie i mojej żonie zachowywać spokój. Troszczyli się o nas, pocieszali nas i udzielali nam zachęt”.
Do niektórych katastrof dochodzi nagle i niespodziewanie. Ale dzięki datkom składanym na ogólnoświatową działalność organizacja Jehowy często jest w stanie szybko zdobyć i dostarczyć poszkodowanym niezbędne rzeczy. Niektóre sposoby przekazywania darowizn umożliwia serwis donate.jw.org. Bardzo dziękujemy za twoją szczodrość.
a Rok służbowy 2021 trwał od 1 września 2020 do 31 sierpnia 2021 roku.",,https://www.jw.org/open?docid=502500217&prefer=lang&wtlocale=P
Wywiad z lekarzem z Włoch,"Brat Gullà z żoną i córeczką
Brat Giandomenico Gullà pracuje jako lekarz na szpitalnym oddziale ratunkowym w szpitalu w Erba niedaleko Como (Włochy). Na własnej skórze szczególnie mocno odczuł on skutki pandemii choroby COVID-19. Mimo to jego wiara daje mu wewnętrzny spokój, dzięki czemu łatwiej mu nieść pocieszenie innym (2 Koryntian 1:4). Wyraźnie to widać z wydarzeń, o których niedawno opowiedział w wywiadzie udzielonym Sekcji Informacji Publicznej we włoskim Biurze Oddziału.
Poniżej zamieszczamy skrócony zapis wywiadu z bratem Gullà. Pewne fragmenty zostały też poddane redakcji dla większej jasności.
Z jakimi sytuacjami się stykasz w trakcie tej pandemii?
Giandomenico Gullà: W szpitalu, w którym pracuję, wszystko stało się tak nagle; to było jak tsunami. Cały szpital został gruntownie przeorganizowany, żeby utworzyć oddziały przeznaczone wyłącznie dla pacjentów z COVID-19. W tej smutnej sytuacji pacjenci są odizolowani i nie mogą utrzymywać fizycznego kontaktu z najbliższą rodziną, krewnymi i przyjaciółmi. Dlatego to ja przekazuję rodzinom informacje przez telefon. Pewnego razu w środku nocy musiałem powiadomić syna o tym, że jego matka umiera. Wykorzystałem swój telefon komórkowy do połączenia wideo. Dzięki temu syn mógł po raz ostatni zobaczyć matkę, mimo że była ona już w śpiączce. To była przejmująca chwila.
Jakie pocieszenie daje ci wiedza z Biblii?
GG: Zrozumiałem, że w odróżnieniu od niektórych moich kolegów, których często widzę zagubionych i załamanych, osobiste studium Biblii naprawdę pozwala mi zachowywać równowagę. Teraz bardziej niż kiedykolwiek wcześniej rozumiem, że Jehowa przygotowywał nas na te trudne czasy. Świadomość, że ta pandemia jest kolejnym dowodem spełniania się proroctw biblijnych, pomaga mi zachowywać właściwą perspektywę. To wszystko bardzo umocniło moją wiarę.
Jak pocieszenie od Jehowy pomaga ci pocieszać innych?
GG: Bardzo mocno czuję oddziaływanie Jego ducha, co pomaga mi w życiu rodzinnym i zawodowym. Mogę też wspierać braci, którzy przeżywają teraz trudne chwile.
Czy możesz powiedzieć, jak Jehowa pomaga ci pocieszać swoich bliskich?
GG: Chociaż muszę pracować w szpitalu dłużej, razem z rodziną staramy się trzymać dobrych zwyczajów duchowych. Przekonałem się, że dodaje to sił mojej żonie. Czujemy się bardziej zjednoczeni. Rodzinne wielbienie pomaga mi też pokrzepiać naszą córeczkę Ginevrę, która ma niecałe trzy latka. Ona też czuje, że coś się zmieniło, i daje wyraz swoim obawom, mówiąc na przykład: „Nie chcę, żeby tatuś szedł do pracy, bo tam jest koronawirus” albo „Boję się, że tatuś nie wróci”. Żeby ją uspokoić, odtwarzamy sobie piosenki, po których na jej buzię od razu wraca uśmiech.
Czy możesz podać jakieś przykłady, jak pocieszałeś swoich współpracowników?
GG: Kolega pracujący na tym samym oddziale ostatnio zaczął studiować Biblię. Poznałem go kilka lat temu w szpitalu, w którym wtedy pracowałem, i już tam rozmawialiśmy o Biblii. Zaczął studiować tuż przed wybuchem pandemii i postanowił kontynuować studium. Obecnie studiujemy przy pomocy aplikacji do wideokonferencji, czasem nawet dwa razy w tygodniu. Bardzo się wzruszyłem, gdy mi się zwierzył: „Studium Biblii pomaga mi uporządkować swoje życie. Odczuwam spokój. Poznaję odpowiedzi na wiele pytań dotyczących naszego istnienia i obecnej sytuacji. Wiara, którą buduję, daje mi stabilność i nadzieję na przyszłość”.
Siostra Daniela Sgreva zaraziła się wirusem powodującym COVID-19. Pomocy udzielał jej brat Gullà i siostra wróciła już do zdrowia
Jak udaje ci się pocieszać braci i siostry ze zboru?
GG: Niestety, siostra z mojego zboru [siostra Daniela Sgreva] zaraziła się wirusem powodującym COVID-19 i musiała trafić do szpitala. Skontaktowałem się z dwoma braćmi, którzy są właścicielami karetki, i domówiliśmy szczegóły transportu. Bracia przejechali ponad 50 kilometrów, żeby ją zabrać. Była tak szczęśliwa, kiedy ich zobaczyła! Gdy w tej nagłej sytuacji znalazła się na szpitalnym oddziale ratunkowym, wyszliśmy po nią, a nasz widok bardzo ją pokrzepił. Przywitałem się z nią, a ona znalazła się w otoczeniu personelu medycznego, który w całości składał się z jej duchowych braci! Miłość i wsparcie wszystkich braci bardzo dodało jej sił. Z wdzięcznością powiedziała: „Wiedziałam, że Jehowa nas rozumie, ale to, co dla mnie zrobił, przerosło moje wyobrażenia!”.
Każdego dnia coraz bardziej polegam na Jehowie i sile od Niego. Gdy jeżdżę samochodem do i z pracy, słucham naszych piosenek, które podładowują moje duchowe i emocjonalne akumulatory. Dziękuję Jehowie za Jego pomoc i słucham piosenki Jehowa zawsze jest z nami, powtarzając sobie: ‛Jehowa zawsze ze mną jest. Jehowa wciąż trzyma moją dłoń. Bezcenną pomoc śle’.","26 MAJA 2020
WŁOCHY",https://www.jw.org/open?docid=702020259&prefer=lang&wtlocale=P
" ARTYKUŁ DO STUDIUM NR 50
Słuchaj głosu Wspaniałego Pasterza","„Będą słuchać mojego głosu” (JANA 10:16).
PIEŚŃ 3 Nasza siła, nadzieja i ufność
W SKRÓCIE
 *
1. Między innymi dlaczego Jezus porównał swoich uczniów do owiec?
JEZUS porównał swoje relacje z uczniami do więzi, jaka łączy pasterza z owcami (Jana 10:14). To porównanie jest bardzo stosowne. Owce znają swojego pasterza i reagują na jego głos. Kiedyś przekonał się o tym pewien turysta. Opowiadał: „Chcieliśmy sfilmować kilka owiec i próbowaliśmy przywołać je bliżej. Ale nie podeszły do nas, ponieważ nie znały naszych głosów. Nadszedł potem mały pastuszek. Ledwo zawołał, od razu podbiegły do niego”.
2, 3. (a) Jak uczniowie Jezusa pokazują, że słuchają jego głosu? (b) Co omówimy w tym i następnym artykule?
2 Przeżycie tego turysty przypomina nam o tym, co Jezus powiedział o swoich „owcach”, czyli uczniach: „Będą słuchać mojego głosu” (Jana 10:16). Ale przecież teraz Jezus jest w niebie. Jak więc możemy słuchać jego głosu? Przede wszystkim przez stosowanie się w życiu do jego nauk (Mat. 7:24, 25).
3 W tym i następnym artykule omówimy niektóre nauki Jezusa. Jak zobaczymy, nasz Wspaniały Pasterz uczy nas, żebyśmy pewne rzeczy przestali robić, a inne robili. Najpierw zastanowimy się nad dwiema rzeczami, których nie powinniśmy robić.
 „PRZESTAŃCIE ŻYĆ W NAPIĘCIU I ZATROSKANIU”
4. Co zgodnie z Łukasza 12:29 może być przyczyną „napięcia i zatroskania”?
4 Odczytaj Łukasza 12:29. Jezus zachęcał swoich uczniów, żeby ‛przestali żyć w napięciu i zatroskaniu’ o rzeczy materialne. Wiemy, że jego rady zawsze są mądre i słuszne. Chcemy się do nich stosować, ale czasami może to być dla nas wyzwaniem. Dlaczego?
5. Dlaczego niektórzy mogą się martwić, jak zaspokoić swoje potrzeby materialne?
 5 Niektórzy mogą się martwić, jak zaspokoić swoje potrzeby materialne — jedzenie, ubranie i dach nad głową. Być może żyją w kraju, w którym panuje trudna sytuacja ekonomiczna i mają problemy z zarobieniem na utrzymanie najbliższych. A może żywiciel rodziny zmarł i pozostali jej członkowie nie mają środków do życia. Albo z powodu pandemii COVID-19 ktoś stracił pracę i dochody (Kazn. 9:11). Jeśli stajemy przed którymś z tych wyzwań albo przed jeszcze innym, to jak możemy posłuchać rady Jezusa i ‛przestać żyć w napięciu i zatroskaniu’?
Zamiast zamartwiać się o rzeczy materialne, wzmacniaj zaufanie do Jehowy, a nie utoniesz pod względem duchowym (zobacz akapity 6-8)
 *
6. Opisz, co kiedyś przydarzyło się Piotrowi.
6 Kiedy pewnego razu Piotr i inni apostołowie płynęli łodzią po Jeziorze Galilejskim, rozszalał się sztorm. Zobaczyli wtedy Jezusa idącego do nich po powierzchni wody. Piotr zawołał: „Panie, jeśli to ty, każ mi przyjść do siebie po wodzie”. Jezus powiedział: „Przyjdź!”. Piotr wyszedł z łodzi i „zaczął iść po wodzie w jego stronę”. Co było potem? „Gdy popatrzył na wichurę,
 przestraszył się, a gdy zaczął tonąć, zawołał: ‚Panie, ratuj mnie!’”. Jezus wyciągnął do niego rękę i go uratował. Zwróćmy uwagę, że Piotr był w stanie iść po wzburzonym jeziorze, dopóki koncentrował się na Jezusie. Kiedy jednak skupił się na sztormie, ogarnął go strach i wątpliwości i zaczął tonąć (Mat. 14:24-31).
7. Czego się uczymy z tego, co przydarzyło się Piotrowi?
7 Z tego, co przydarzyło się Piotrowi, możemy się dużo nauczyć. Kiedy wyszedł z łodzi, nie spodziewał się, że się rozproszy i zacznie tonąć. Chciał iść po wodzie, aż dotrze do Jezusa. Niestety, przestał się na nim skupiać. Dzisiaj nie możemy chodzić po wodzie, ale również potrzebujemy wiary do przetrwania różnych prób. Gdybyśmy stracili z oczu Jehowę i Jego obietnice, to w sensie duchowym zaczęlibyśmy tonąć. Bez względu na to, jakie symboliczne sztormy przeżywamy, musimy koncentrować się na Jehowie i na tym, że jest w stanie udzielić nam wsparcia. Co nam w tym pomoże?
8. Co pomoże nam unikać zamartwiania się o rzeczy materialne?
8 Zamiast zamartwiać się problemami, powinniśmy ufać Jehowie. Pamiętajmy, że nasz kochający Ojciec obiecuje zatroszczyć się o nasze potrzeby materialne — jeśli tylko na pierwszym miejscu stawiamy sprawy duchowe (Mat. 6:32, 33). A On zawsze dotrzymuje słowa (Powt. Pr. 8:4, 15, 16; Ps. 37:25). Skoro dba o ptaki i kwiaty, to z pewnością nie musimy się martwić, co będziemy jeść ani w co się ubierzemy! (Mat. 6:26-30; Filip. 4:6, 7). Tak jak miłość pobudza troskliwych rodziców do zaspokajania potrzeb materialnych swoich dzieci, tak samo miłość pobudza naszego niebiańskiego Ojca do zaspokajania potrzeb materialnych swoich sług. Rzeczywiście możemy być przekonani, że Jehowa się o nas zatroszczy!
9. Czego się uczymy z przeżyć pewnego małżeństwa?
9 Rozważmy przykład ilustrujący, jak Jehowa potrafi się o nas zatroszczyć. Pewne małżeństwo sług pełnoczasowych jechało godzinę swoim starym samochodem, żeby zabrać na zebranie siostry mieszkające w ośrodku dla uchodźców. Brat opowiada: „Po zebraniu zaprosiliśmy siostry na posiłek, ale potem sobie uświadomiliśmy, że nie mamy czym ich poczęstować”. Co stało się dalej? Brat dodaje: „Kiedy podjechaliśmy pod dom, zobaczyliśmy pod drzwiami dwie duże torby z jedzeniem. Nie mieliśmy pojęcia, kto je przyniósł. Jehowa się o nas zatroszczył”. Jakiś czas później popsuł się im samochód. Potrzebowali go do służby, ale nie stać ich było na naprawę. Kiedy zabrali go do pobliskiego warsztatu, żeby się zorientować, jakie byłyby koszty naprawy, przyszedł tam pewien mężczyzna i zapytał: „Czyj to samochód?”. Brat powiedział, że jego i że wymaga naprawy. Mężczyzna odparł: „Nieważne. Moja żona chce właśnie taki samochód i właśnie w takim kolorze. Ile by pan za niego chciał?”. Brat sprzedał samochód za taką kwotę, że starczyło mu na inny. Podsumowuje: „Chyba nie muszę
 wyjaśniać, jak się wtedy czuliśmy. Wiemy, że to nie był przypadek. Była w tym ręka Jehowy”.
10. Jak Psalm 37:5 zachęca nas, żeby nie martwić się nadmiernie o rzeczy materialne?
10 Kiedy słuchamy Wspaniałego Pasterza i nie martwimy się nadmiernie o rzeczy materialne, możemy być pewni, że Jehowa o nas zadba (odczytaj Psalm 37:5; 1 Piotra 5:7). Wróćmy do sytuacji wspomnianych w 
 akapicie 5. Do tej pory Jehowa mógł troszczyć się o nasze codzienne potrzeby, posługując się głową naszej rodziny czy pracodawcą. Jeśli teraz głowa rodziny nie może już zarabiać na utrzymanie albo jeśli straciliśmy pracę, to Jehowa zadba o nas w inny sposób. Nie mamy powodów w to wątpić. A co jeszcze powinniśmy przestać robić zgodnie ze słowami Wspaniałego Pasterza?
„PRZESTAŃCIE OSĄDZAĆ”
Kiedy dostrzegasz więcej niż to, co widać na pierwszy rzut oka, nie będziesz osądzać innych (zobacz akapity 11 i 14-16)
 *
11. Co zgodnie z Mateusza 7:1, 2 polecił nam Jezus i dlaczego może to być trudne?
11 Odczytaj Mateusza 7:1, 2. Jezus wiedział, że jego niedoskonali słuchacze mają skłonność do krytykowania innych. Dlatego powiedział: „Przestańcie osądzać”. Bardzo staramy się nie osądzać współwyznawców, ale wszyscy jesteśmy niedoskonali. Co więc wtedy, gdy zauważymy u siebie krytyczne nastawienie? Powinniśmy posłuchać Jezusa i zrobić wszystko, żeby przestać osądzać.
12, 13. Jak rozmyślanie o przykładzie Jehowy pomaga nam przestać osądzać innych?
12 Warto rozmyślać o przykładzie Jehowy. On skupia się na naszych pozytywnych cechach. Widać to w Jego postępowaniu z królem Dawidem, który popełnił poważne grzechy. Na przykład dopuścił się cudzołóstwa z Batszebą i nawet doprowadził do śmierci jej męża (2 Sam. 11:2-4, 14, 15, 24). W rezultacie zaszkodził nie tylko sobie, ale też swojej rodzinie, w tym swoim żonom (2 Sam. 12:10, 11). Kiedy indziej na własną rękę przeprowadził spis izraelskiego wojska, pokazując w ten sposób, że brakuje mu zaufania do Jehowy. Być może kierowała nim duma i poleganie na sile własnej armii. Jaki był tego skutek? W wyniku zarazy umarło 70 000 Izraelitów! (2 Sam. 24:1-4, 10-15).
13 Gdybyś żył w tamtym czasie, to jak oceniłbyś Dawida? Czy uznałbyś, że nie zasługuje na miłosierdzie Jehowy? Jehowa tak nie myślał. Wziął pod uwagę całe jego życie i jego szczerą skruchę. Dlatego mu przebaczył. Wiedział, że Dawid bardzo Go kocha i pragnie robić to, co właściwe. Czy nie cieszysz się, że nasz Bóg szuka w nas dobra? (1 Król. 9:4; 1 Kron. 29:10, 17).
14. Jakie spojrzenie na innych pomoże nam ich nie osądzać?
14 Skoro Jehowa nie oczekuje od nas doskonałości, to my też nie powinniśmy oczekiwać jej od innych. Zamiast tego powinniśmy szukać w nich dobra. Zwykle łatwo zauważyć czyjeś słabości i je krytykować. Jednak osoba usposobiona duchowo, mimo że widzi u innych wady, potrafi współpracować z nimi w zgodzie. Surowy diament nie wygląda zbyt atrakcyjnie, ale ktoś wnikliwy
 umie sobie wyobrazić, jak piękny i cenny będzie po przycięciu i oszlifowaniu. Tak jak Jehowa i Jezus powinniśmy dostrzegać więcej niż to, co widać na pierwszy rzut oka, i skupiać się na zaletach innych ludzi.
15. Co jeszcze pomoże nam nie oceniać innych krytycznie?
15 Co jeszcze pomoże nam nie oceniać innych krytycznie? Możemy spróbować wyobrazić sobie, jak wygląda ich życie. Omówmy przykład. Któregoś razu Jezus zobaczył, jak biedna wdowa wrzuca do skarbony w świątyni dwie drobne monety. Nie pomyślał: „Dlaczego nie wrzuciła więcej?”. Nie skupił się na tym, ile dała, tylko wziął pod uwagę jej pobudki i możliwości. I pochwalił ją, że zrobiła wszystko, co mogła (Łuk. 21:1-4).
16. Czego się uczysz z przeżycia Veroniki?
16 To, jak ważne jest branie pod uwagę czyjejś sytuacji, potwierdza przeżycie Veroniki. W zborze, w którym usługiwała, była siostra samotnie wychowująca syna. Veronica przyznaje: „Wydawało mi się, że nie angażują się zbytnio w działalność zboru, dlatego negatywnie ich oceniałam. Ale kiedyś poszłam z tą siostrą do służby. Powiedziała mi, że jej syn ma autyzm. Nie było jej łatwo zatroszczyć się o ich fizyczne i duchowe
 potrzeby, jednak robiła, co mogła. Czasami z powodu stanu zdrowia syna musiała korzystać z zebrania w innym zborze”. Veronica podsumowuje: „Nie miałam pojęcia, z jakimi wyzwaniami się zmaga. Teraz cenię ją i szanuję za wszystko, co robi dla Jehowy”.
17. Do czego zachęcają nas słowa z Jakuba 2:8 i jak możemy się do nich zastosować?
17 Co powinniśmy zrobić, gdy zauważymy, że osądzamy jakiegoś brata lub siostrę? Pamiętajmy, że mamy kochać współwyznawców (odczytaj Jakuba 2:8). Błagajmy też Jehowę, żeby pomógł nam wyzbyć się skłonności do krytykowania. A potem działajmy zgodnie z naszymi modlitwami i poświęćmy tej osobie więcej uwagi. Możemy zaprosić ją do służby albo na posiłek. Dzięki temu lepiej ją poznamy. Wzorem Jehowy i Jezusa starajmy się koncentrować na jej mocnych stronach. Pokażemy w ten sposób, że słuchamy Wspaniałego Pasterza, który polecił nam przestać osądzać innych.
18. Jak możemy pokazać, że słuchamy głosu Wspaniałego Pasterza?
18 Tak jak owce słuchają głosu swojego pasterza, tak uczniowie Jezusa słuchają jego głosu. Jeśli robimy, co możemy, żeby nie zamartwiać się o rzeczy materialne i żeby nie osądzać innych, Jehowa i Jezus nagrodzą nasze wysiłki. Bez względu na to, czy należymy do „małej trzódki”, czy do „drugich owiec”, dalej słuchajmy głosu Wspaniałego Pasterza (Łuk. 12:32; Jana 10:11, 14, 16). W następnym artykule omówimy dwie rzeczy, które zgodnie z jego słowami powinniśmy robić.
JAK BYŚ ODPOWIEDZIAŁ?
Jak możemy przestać się zamartwiać o rzeczy materialne?
Co nam pomoże przestać osądzać innych?
Czego nauczyłeś się z tego artykułu?
PIEŚŃ 101 Współpracujmy w jedności
^ Kiedy Jezus powiedział, że ‛jego owce będą słuchać jego głosu’, miał na myśli swoich uczniów, którzy będą stosować się w życiu do jego nauk. W tym artykule omówimy dwie nauki Jezusa — żeby przestać się zamartwiać o rzeczy materialne oraz żeby przestać osądzać innych. Zobaczymy też, jak możemy odnieść te rady do siebie.
^ OPIS ILUSTRACJI: Brat został zwolniony z pracy i razem z rodziną musi ograniczyć wydatki oraz znaleźć inne mieszkanie. Łatwo mógłby zacząć się zamartwiać i stracić z oczu sprawy duchowe.
^ OPIS ILUSTRACJI: Brat przychodzi spóźniony na zebranie. Ma jednak wiele dobrych cech, które widać, kiedy głosi nieoficjalnie, pomaga starszej od siebie kobiecie i dba o Salę Królestwa.",,https://www.jw.org/open?docid=2021686&prefer=lang&wtlocale=P
Czy Świadkowie Jehowy są przeciwni szczepieniom?," Nie. Świadkowie Jehowy nie są przeciwni szczepieniom. Uważamy, że każdy chrześcijanin ma prawo podjąć w tej sprawie osobistą decyzję. Wielu Świadków postanowiło się zaszczepić.
 Zależy nam na jak najlepszej opiece medycznej i cenimy wiele osiągnięć medycyny, dzięki którym można zminimalizować ryzyko zapadnięcia na poważną chorobę. Jesteśmy wdzięczni pracownikom służby zdrowia za ich ciężką pracę i poświęcenie, zwłaszcza w sytuacjach kryzysowych.
 Jako Świadkowie Jehowy chętnie współpracujemy ze służbami medycznymi. Na przykład odkąd wybuchła pandemia COVID-19, w naszym serwisie internetowym publikujemy w setkach języków przypomnienia dotyczące przestrzegania miejscowych zasad bezpieczeństwa. Podkreślamy między innymi rolę zachowywania dystansu fizycznego oraz trzymania się ustaleń związanych z publicznymi zgromadzeniami, kwarantanną, myciem rąk czy zakrywaniem twarzy, a także innych rozporządzeń i zaleceń władz (Rzymian 13:1, 2).
 W naszych publikacjach od dziesięcioleci zwraca się uwagę na następujące zasady:
  Decyzje dotyczące opieki zdrowotnej są sprawą osobistą (Galatów 6:5).
 „[To czasopismo] nie zaleca żadnych konkretnych leków ani żadnej terapii; nie zawiera też porad medycznych. Po prostu przedstawia fakty, a ocenę sytuacji i podjęcie decyzji pozostawia czytelnikowi” (Przebudźcie się! z 8 lutego 1987 roku, wydanie angielskie).
 „To, czy zaszczepić siebie i swoje dzieci, jest sprawą osobistą” (Przebudźcie się! z 22 sierpnia 1965 roku, wydanie angielskie).
  Korzystamy z opieki medycznej, ponieważ wysoko cenimy życie (Dzieje 17:28).
 „Świadkowie Jehowy korzystają z różnych gałęzi medycyny, aby sobie zapewnić pomoc w dolegliwościach. Kochają życie i gotowi są zrobić wszystko, cokolwiek jest rozsądne i zgodne z Biblią, żeby je przedłużyć” (Strażnica nr 6 z 1977 roku).
 „Świadkowie Jehowy poddają się terapiom zalecanym przez specjalistów oraz przyjmują przepisane przez nich leki. Zależy im na tym, by cieszyć się dobrym zdrowiem i długim życiem. Niektórzy z nich sami są lekarzami, podobnie jak w I wieku ewangelista Łukasz. (...) Świadkowie Jehowy cenią ciężką pracę i poświęcenie służb medycznych. Są wdzięczni wszystkim, którzy niosą im ulgę w chorobach” (Strażnica z 1 lutego 2011 roku).",,https://www.jw.org/open?docid=501400104&prefer=lang&wtlocale=P
" ARTYKUŁ DO STUDIUM NR 34
‛Spróbuj i przekonaj się, jak dobry jest Jehowa’","„Spróbujcie i przekonajcie się, że Jehowa jest dobry, szczęśliwy jest człowiek, który się u Niego chroni” (PS. 34:8).
PIEŚŃ 117 Pielęgnujmy dobroć
W SKRÓCIE
 *
1, 2. Jak zgodnie z Psalmem 34:8 możemy się przekonać o dobroci Jehowy?
WYOBRAŹ sobie, że ktoś częstuje cię potrawą, której nigdy wcześniej nie jadłeś. Możesz się jej przyjrzeć, powąchać ją, zapytać o skład albo poprosić innych, żeby powiedzieli, czy im smakuje. Ale to, czy ją polubisz, okaże się dopiero wtedy, gdy sam jej spróbujesz.
2 Podobnie jest z dobrocią Jehowy. Dowiadujemy się o niej, czytając Biblię i nasze publikacje. Możemy też zapytać innych, co dobrego Jehowa dla nich robi. Ale żeby naprawdę zrozumieć, jak bardzo jest On dobry, musimy sami ‛spróbować i się o tym przekonać’ (odczytaj Psalm 34:8). Pomyślmy o takiej sytuacji: Chcemy podjąć służbę pionierską, ale żeby osiągnąć ten cel, musimy uprościć życie. Być może często czytaliśmy obietnicę Jezusa, że jeśli sprawy Królestwa postawimy na pierwszym miejscu, to Jehowa zapewni nam wszystko, czego naprawdę potrzebujemy (Mat. 6:33). Jednak na samych sobie nigdy nie doświadczyliśmy spełnienia tej obietnicy. Mimo to postanawiamy jej zaufać — ograniczamy wydatki, zmniejszamy ilość czasu poświęcanego na pracę zawodową i koncentrujemy się na służbie. I widzimy, że Jehowa zaspokaja nasze potrzeby. ‛Spróbowaliśmy i osobiście się przekonujemy’ o Jego dobroci.
3. Kto zaznaje dobroci Jehowy w myśl Psalmu 16:1, 2?
3 Jehowa jest „dobry dla każdego” — nawet dla tych, którzy Go nie znają (Ps. 145:9; Mat. 5:45). Ale szczególnie błogosławi tym, którzy Go kochają i służą Mu całą duszą (odczytaj Psalm 16:1, 2). Omówmy teraz kilka sposobów, na jakie to robi.
4. W jaki sposób Jehowa okazuje dobroć tym, którzy Go poznają?
 4 Za każdym razem, gdy stosujemy się do wymagań Jehowy, widzimy, że wywiera to na nasze życie dobry wpływ. Kiedy Go poznaliśmy i pokochaliśmy, pomógł nam zmienić sposób myślenia i postępowania, który nas od Niego oddalał (Kol. 1:21). A kiedy Mu się oddaliśmy i przyjęliśmy chrzest, doświadczyliśmy Jego dobroci jeszcze bardziej. Otrzymaliśmy od Niego czyste sumienie i staliśmy się Jego przyjaciółmi (1 Piotra 3:21).
5. Jak zaznajemy dobroci Jehowy w służbie kaznodziejskiej?
5 Dobroci Jehowy zaznajemy również wtedy, gdy bierzemy udział w służbie kaznodziejskiej. Czy jesteś nieśmiały? Może tak o sobie powiedzieć wielu sług Jehowy. Prawdopodobnie zanim zostałeś Świadkiem Jehowy, nigdy byś nie przypuszczał, że będziesz pukał do drzwi zupełnie obcych ludzi i proponował im rozmowy o Biblii. A jednak dzisiaj robisz to regularnie. Co więcej, z pomocą Jehowy nawet to polubiłeś! Czujesz, że On wspiera cię na wiele sposobów. Pomaga ci zachować spokój, kiedy ktoś potraktuje cię niegrzecznie. Pomaga ci przypomnieć sobie odpowiedni werset, kiedy ktoś zada ci jakieś pytanie. I daje ci siły do dalszego głoszenia, kiedy spotykasz się z obojętnością (Jer. 20:7-9).
6. Jak szkolenie, które zapewnia nam Jehowa, świadczy o Jego dobroci?
6 Poza tym Jehowa okazuje nam dobroć, zapewniając nam niezbędne szkolenie (Jana 6:45). Na zebraniach w tygodniu słuchamy przemyślanych propozycji prowadzenia rozmów, które potem możemy wykorzystać w służbie. Nieraz trochę się obawiamy zastosować jakąś nową metodę. Jednak kiedy to zrobimy, możemy się przekonać, że dobrze się sprawdza na naszym terenie. Oprócz tego na zebraniach i kongresach jesteśmy zachęcani do spróbowania form służby, w których nigdy jeszcze nie braliśmy udziału. Może to oznaczać wyjście poza naszą strefę komfortu. Ale jeśli się na to zdobędziemy, Jehowa nam pobłogosławi. Omówmy teraz, co dobrego może nas spotkać, kiedy szukamy nowych sposobów, żeby niezależnie od swoich warunków dawać Jehowie to, co najlepsze. Potem zobaczymy, co nam pomoże poszerzać zakres służby.
JAK JEHOWA BŁOGOSŁAWI TYM, KTÓRZY POSTANAWIAJĄ MU ZAUFAĆ
7. Czego możemy doświadczyć, jeśli poszerzymy zakres służby?
7 Jeszcze bardziej zbliżamy się do Jehowy. Pomyślmy o starszym zboru o imieniu Samuel
 *, który razem z żoną pełni służbę w Kolumbii. Oboje byli pionierami w swoim rodzinnym zborze, ale chcieli przenieść się do zboru z większymi potrzebami. Żeby osiągnąć ten cel, musieli się zdobyć na pewne poświęcenia. „Zastosowaliśmy się do słów z Mateusza 6:33 i przestaliśmy kupować niepotrzebne rzeczy” — opowiada Samuel. „Ale najtrudniej było nam zostawić mieszkanie. Idealnie odpowiadało naszym potrzebom i nie było obciążone kredytem”. Po przeprowadzce odkryli, że są w stanie utrzymać się z jednej szóstej tego, co poprzednio. Samuel mówi: „Widzimy, jak Jehowa kieruje naszymi
 krokami i odpowiada na nasze modlitwy. Na wiele sposobów pokazuje, że nas kocha i darzy uznaniem. W takiej mierze nie doświadczyliśmy tego nigdy wcześniej”. A czy ty mógłbyś poszerzyć zakres służby? Jeśli tak, to bądź pewny, że jeszcze bardziej przybliżysz się do Jehowy i że On się o ciebie zatroszczy (Ps. 18:25).
8. Czego się uczysz ze spostrzeżeń Iwana i Wiktorii?
8 Zaznajemy w służbie wiele radości. Zwróćmy uwagę na spostrzeżenia Iwana i Wiktorii, którzy są pionierami w Kirgistanie. Uprościli życie, żeby móc stawiać się do dyspozycji przy różnych zadaniach, w tym budowach teokratycznych. Iwan mówi: „W każde zadanie wkładaliśmy całe serce. Chociaż pod koniec dnia byliśmy zmęczeni, odczuwaliśmy satysfakcję, że nasze siły poświęciliśmy dla Jehowy. Dużo radości dało nam też nawiązanie nowych przyjaźni. Mamy teraz co wspominać” (Marka 10:29, 30).
9. Jak pewna siostra poszerzyła zakres służby mimo niesprzyjających warunków i z jakim rezultatem?
9 Możemy zaznawać radości ze służby dla Jehowy, nawet gdy mamy niesprzyjające warunki. Na przykład Mirreh, starsza wiekiem wdowa z Afryki Zachodniej, po przejściu na emeryturę została pionierką. Cierpi z powodu zaawansowanego reumatyzmu i w służbie od domu do domu może spędzić nie więcej niż godzinę. Ale jest w stanie dłużej głosić przy wózku. Ma wiele odwiedzin ponownych oraz studiów biblijnych. Z niektórymi zainteresowanymi kontaktuje się telefonicznie. Co ją zmotywowało do zdobycia się na wysiłki? Mówi: „Moje serce przepełnia miłość do Jehowy i Jezusa Chrystusa. Często się modlę, żeby Jehowa pomógł mi robić w służbie dla Niego wszystko, co mogę” (Mat. 22:36, 37).
10. Co zgodnie z 1 Piotra 5:10 Jehowa robi dla tych, którzy stawiają się do dyspozycji?
10 Otrzymujemy od Jehowy dodatkowe szkolenie. Przekonał się o tym Kenny, pionier z Mauritiusa. Kiedy poznał prawdę, zrezygnował ze studiów, został ochrzczony i podjął służbę pełnoczasową. Wyjaśnia: „Staram się żyć zgodnie ze słowami proroka Izajasza, który powiedział: ‚Jestem gotowy! Poślij mnie!’” (Izaj. 6:8). Pracował na różnych budowach teokratycznych, a poza tym pomaga przy tłumaczeniu publikacji biblijnych na swój język ojczysty. „Dzięki otrzymanemu szkoleniu zdobyłem umiejętności potrzebne do wywiązania się z moich zadań” — przyznaje. Ale nie było to szkolenie czysto techniczne. Kenny dodaje: „Dużo się dowiedziałem o swoich ograniczeniach i o cechach, nad którymi muszę pracować, żeby stać się lepszym sługą Jehowy” (odczytaj 1 Piotra 5:10). Czy nie mógłbyś przeanalizować swoich warunków? Niewykluczone, że ty też będziesz w stanie skorzystać z dodatkowego szkolenia od Jehowy.
Małżeństwo głosi na terenie z większymi potrzebami; młoda siostra pomaga na budowie Sali Królestwa; starsze małżeństwo głosi telefonicznie. Wszystkim służba dla Boga daje wiele radości (zobacz akapit 11)
11. Na jaki wysiłek zdobyły się pewne siostry z Korei Południowej i co z tego wynikło? (Zobacz ilustrację na stronie tytułowej).
11 Nawet długoletni słudzy Jehowy mogą skorzystać z dodatkowego szkolenia, kiedy angażują się w nowe formy służby. W czasie pandemii COVID-19 starsi z pewnego zboru w Korei Południowej napisali: „Osoby, które kiedyś myślały, że nie mogą uczestniczyć
 w służbie z powodu słabego zdrowia, teraz robią to za pomocą narzędzi elektronicznych. Trzy siostry po osiemdziesiątce nauczyły się korzystać z komputera i biorą udział w służbie prawie codziennie” (Ps. 92:14, 15). Czy chciałbyś poszerzyć zakres służby i przekonać się o dobroci Jehowy w jeszcze większej mierze? Omówmy kilka rzeczy, które ci w tym pomogą.
CO CI POMOŻE POSZERZYĆ ZAKRES SŁUŻBY
12. Co Jehowa obiecuje tym, którzy Mu ufają?
12 Ucz się polegać na Jehowie. On obiecuje, że jeśli będziemy Mu ufać i dawać to, co najlepsze, zleje na nas mnóstwo błogosławieństw (Malach. 3:10). O prawdziwości tej obietnicy przekonała się Fabiola z Kolumbii. Zaraz po chrzcie zapragnęła zostać pionierką, ale razem z mężem miała na utrzymaniu trójkę dzieci i musiała pracować zawodowo. Kiedy osiągnęła wiek emerytalny, błagała Jehowę o pomoc. Wyjaśnia: „Zazwyczaj ludzie czekają bardzo długo na przyznanie emerytury, a mój wniosek został rozpatrzony w ciągu miesiąca. To był prawdziwy cud!”. Dwa miesiące później została pionierką. Teraz jest już po siedemdziesiątce i pełni tę służbę od przeszło 20 lat. W tym czasie pomogła poznać prawdę ośmiu osobom. Mówi: „Chociaż czasami czuję się słaba, Jehowa każdego dnia pomaga mi trzymać się planu”.
Jak Abraham i Sara, Jakub oraz kapłani przechodzący przez Jordan pokazali, że ufają Jehowie? (Zobacz akapit 13)
13, 14. Jakie przykłady mogą nam pomóc zaufać Jehowie i poszerzyć zakres służby?
 13 Bierz przykład z tych, którzy zaufali Jehowie. O wielu takich osobach można przeczytać w Biblii. Nierzadko musiały one pokazać, że ufają Jehowie, zanim w wyjątkowy sposób zaznały Jego dobroci. Abraham został nagrodzony dopiero po tym, jak opuścił swój dom, „choć nie wiedział, dokąd idzie” (Hebr. 11:8). Jakub otrzymał szczególne błogosławieństwo dopiero po tym, jak stoczył walkę z aniołem (Rodz. 32:24-30). A naród izraelski mógł przekroczyć Jordan i wejść do Ziemi Obiecanej dopiero po tym, jak kapłani zanurzyli w wodzie stopy (Joz. 3:14-16).
14 Możemy też odnieść korzyść z przykładów nowożytnych sług Jehowy, którzy Mu zaufali i zdobyli się na dodatkowe wysiłki. Payton i jego żona Diana lubili poznawać historie braci i sióstr, którym udało się poszerzyć zakres służby. Na przykład czytali artykuły z serii „Chętnie stawili się do dyspozycji”
 *. Payton opowiada: „Kiedy czytaliśmy o ich przeżyciach, czuliśmy się tak, jakbyśmy przyglądali się komuś, kto je pyszny posiłek. A im dłużej się przyglądaliśmy, tym bardziej chcieliśmy ‛spróbować i sami się przekonać, że Jehowa jest dobry’”. W końcu postanowili przenieść się tam, gdzie są większe potrzeby. Czy ty też czytasz tę serię artykułów? Czy widziałeś filmy Głoszenie na odległych terenach — Australia oraz Głoszenie na odległych terenach — Irlandia, zamieszczone w serwisie jw.org? Może cię to zachęcić do szukania sposobów na poszerzenie zakresu służby.
15. Jak może nam pomóc odpowiednie towarzystwo?
15 Przebywaj w odpowiednim towarzystwie. Zapewne chętniej spróbujemy jakiejś nowej potrawy w towarzystwie osób, które z przyjemnością ją jedzą. Podobnie jeśli przyjaźnimy się z tymi, których życie koncentruje się na służeniu Jehowie, poczujemy się zachęceni, żeby szukać sposobów na poszerzenie zakresu służby. Przekonali się o tym Kent i Veronica. „Przyjaciele i rodzina zachęcali nas do spróbowania w służbie czegoś nowego” — mówi Kent. „Przyjaźnienie się z osobami, które szukają najpierw Królestwa, dodało nam odwagi, żeby zrobić ten krok”. Kent i Veronica są teraz pionierami specjalnymi w Serbii.
16. Jak przypowieść Jezusa zapisana w Łukasza 12:16-21 pokazuje, dlaczego powinniśmy być gotowi na poświęcenia?
16 Bądź gotowy na poświęcenia. Żeby podobać się Jehowie, nie musimy rezygnować ze wszystkiego, co mamy (Kazn. 5:19, 20). Ale co, gdyby dbanie o komfort życia powstrzymywało nas przed zrobieniem dla Jehowy czegoś więcej? Moglibyśmy popełnić ten sam błąd co człowiek z przypowieści Jezusa, który zadbał o wygodne życie, ale zapomniał o Bogu (odczytaj Łukasza 12:16-21). Christian z Francji wspomina: „Nie poświęcałem Jehowie i rodzinie tyle czasu i sił, ile powinienem”. Razem z żoną postanowili, że zostaną pionierami. Ale żeby osiągnąć ten cel, musieli zrezygnować ze swojej pracy. Założyli małą firmę sprzątającą i nauczyli się zadowalać
 mniejszymi środkami. Czy było warto? Christian mówi: „Służba sprawia nam teraz więcej radości. Mamy odwiedziny ponowne i studia biblijne”.
17. Co może nas powstrzymywać przed wypróbowaniem nowych metod głoszenia?
17 Chętnie próbuj nowych metod głoszenia (Dzieje 17:16, 17; 20:20, 21). Pionierka z USA o imieniu Shirley musiała dokonać w służbie zmian w związku z pandemią COVID-19. Początkowo wahała się głosić telefonicznie
 *. Ale skorzystała ze wskazówek udzielonych podczas wizyty nadzorcy obwodu i dzisiaj bierze udział w tej formie służby regularnie. Wyjaśnia: „Na początku się bałam, ale teraz naprawdę to lubię. Docieramy do większej liczby ludzi niż podczas głoszenia od domu do domu!”.
18. Co pomoże nam poradzić sobie z trudnościami, kiedy chcemy poszerzyć zakres służby?
18 Wyznacz sobie cel i do niego zmierzaj. Jeśli mamy jakieś trudności, módlmy się o pomoc i skorzystajmy z „umiejętności myślenia”, żeby ułożyć plan działania (Prz. 3:21). Sonia, która jest pionierką stałą w jednej z grup języka romani w Europie, mówi: „Lubię zapisywać swoje plany i trzymać te zapiski gdzieś na widocznym miejscu. Mam na komodzie rysunek z dwoma drogami prowadzącymi w różnych kierunkach. Kiedy muszę podjąć jakąś decyzję, patrzę na ten rysunek i zastanawiam się, czy ta decyzja pomoże mi osiągnąć mój cel”. Sonia stara się podchodzić do wyzwań pozytywnie. Dodaje: „Każda nowa sytuacja może być jak mur, który blokuje mi drogę, albo jak most, który pozwala mi iść dalej. Wszystko zależy od nastawienia”.
19. Jak możemy okazać Jehowie wdzięczność za to, co nam daje?
19 Jehowa błogosławi nam na wiele sposobów. Okażemy Mu za to wdzięczność, robiąc wszystko, co możemy, żeby Go wysławiać (Hebr. 13:15). Być może uda się nam poszerzyć zakres służby, co otworzy nam drogę do dodatkowych błogosławieństw. Każdego dnia szukajmy sposobów, żeby ‛spróbować i przekonać się, jak dobry jest Jehowa’. Wtedy będziemy mogli powiedzieć tak jak Jezus: „Moim pokarmem jest spełnianie woli Tego, który mnie posłał, i dokończenie dzieła, które mi zlecił” (Jana 4:34).
CZY PAMIĘTASZ?
Co musimy robić, jeśli chcemy zaznać dobroci Jehowy w szczególny sposób?
Jak Jehowa błogosławi tym, którzy zdobywają się dla Niego na dodatkowe wysiłki?
Co pomoże nam poszerzyć zakres służby dla Jehowy?
PIEŚŃ 80 ‛Spróbuj i przekonaj się, że Jehowa jest dobry’
^ Jehowa jest Źródłem dobroci. Okazuje ją wszystkim, nawet ludziom niegodziwym. Ale szczególnie lubi wyświadczać dobro swoim lojalnym czcicielom. W tym artykule zobaczymy, na jakie sposoby to robi. Przeanalizujemy też, jakich szczególnych błogosławieństw zaznają ci, którzy poszerzają zakres służby.
^ Niektóre imiona zostały zmienione.
^ Ta seria artykułów, wcześniej publikowana w Strażnicy, teraz ukazuje się na jw.org (patrz: O NAS > PRZEŻYCIA ŚWIADKÓW JEHOWY > ZMIERZANIE DO CELÓW DUCHOWYCH).
^ Biorąc osobisty udział we wszystkich rodzajach działalności ewangelizacyjnej, głosiciele powinni przestrzegać obowiązującego prawa o ochronie danych osobowych. Dotyczy to również pisania listów i głoszenia przez telefon (Rzym. 13:1; od s. 160, ak. 11).",,https://www.jw.org/open?docid=2021526&prefer=lang&wtlocale=P
Huragan Zeta uderzył w południowo-wschodnią część USA,"Miejsce
Południowo-wschodnia część USA
Rodzaj klęski żywiołowej
28 października 2020 roku szybko przemieszczający się huragan 2 kategorii uderzył w wybrzeże Luizjany. Po osłabnięciu jako sztorm tropikalny dotknął też inne regiony w południowo-wschodnich Stanach Zjednoczonych
Wysokie fale sztormowe na wybrzeżu i silne wiatry spowodowały zniszczenia budynków i przerwy w dostawach prądu na rozległym obszarze
Skutki odczuwane przez naszych współwyznawców
324 głosicieli musiało się ewakuować
1 głosiciel został lekko ranny
Zniszczenia
291 domów i 14 Sal Królestwa zostało nieznacznie uszkodzonych
8 domów i 3 Sale Królestwa zostało poważnie uszkodzonych
1 dom został zniszczony
Pomoc
Miejscowi starsi i nadzorcy obwodów niosą pomoc pasterską i materialną poszkodowanym braciom i siostrom. Komitety Pomocy Doraźnej powołane wcześniej w tym regionie w związku z pandemią COVID-19 i huraganem Laura pomagają też poszkodowanym przez huragan Zeta, trzymając się wszystkich zasad bezpieczeństwa związanych z sytuacją epidemiologiczną.
Przykro nam słyszeć, że ten huragan wyrządził szkody naszym współwyznawcom. Ale w akcji niesienia pomocy po raz kolejny dostrzegamy lojalną miłość Jehowy do Jego sług (Psalm 89:1).","6 LISTOPADA 2020
STANY ZJEDNOCZONE",https://www.jw.org/open?docid=702020466&prefer=lang&wtlocale=P
"Pamiątka w roku 2020 — Stany Zjednoczone
Przemówienie na Pamiątce wyemitowane w dwóch więzieniach na Florydzie","Wieczorem 7 kwietnia 2020 roku w dwóch zakładach karnych w Palm Beach na Florydzie wyświetlono nagrany wcześniej wykład na Pamiątce. Mimo że na miejscu nie było żadnego Świadka Jehowy, który mógłby przeprowadzić tę uroczystość, przemówienie mogło obejrzeć ponad 1100 osadzonych.
Jeden z 12 braci, którzy każdego tygodnia ochotniczo głoszą w tych więzieniach, powiedział: „Rozwój wypadków bardzo mile nas zaskoczył. Było widać, że Jehowa chciał, żeby ci ludzie usłyszeli przemówienie z okazji Pamiątki”.
Bracia starali się o pozwolenie kapelana więziennego na przeprowadzenie Pamiątki w tych dwóch więzieniach. Niestety, po wprowadzeniu ograniczeń związanych z pandemią COVID-19, stało się to niemożliwe. Ale zanim bracia zaproponowali alternatywny plan, ku ich zaskoczeniu kapelan sam poprosił o nagrany wcześniej wykład na Pamiątkę. Zaczął też przygotowania do jego wyemitowania w obu miejscach.
Oprócz wyświetlenia filmu bracia planowali też przesłać kapelanowi zaproszenia na Pamiątkę, które mógłby przekazać więźniom lub wywiesić na tablicach ogłoszeń. I znów niespodziewanie kapelan z własnej inicjatywy porozwieszał w budynkach ogłoszenia o Pamiątce. W wieczór uroczystości każdy więzień mógł obejrzeć okolicznościowe biblijne przemówienie.
Po Pamiątce kapelan skontaktował się z braćmi i poprosił o więcej Biblii dla osadzonych. Wszystkie egzemplarze, które były w więzieniach, szybko się rozeszły i wciąż napływały zamówienia na kolejne.
Cieszymy się, że nawet więzienne kraty nie są w stanie przeszkodzić w tym, żeby Słowo Boże docierało do ludzi (Mateusza 24:14).","27 KWIETNIA 2020
STANY ZJEDNOCZONE",https://www.jw.org/open?docid=702020248&prefer=lang&wtlocale=P
"Historyczna uroczystość Pamiątki śmierci Chrystusa
W trakcie pandemii wiele zborów spotyka się w trybie wideokonferencji","We wtorek 7 kwietnia 2020 roku miliony Świadków Jehowy i osób zainteresowanych będzie obchodzić najważniejszą uroczystość w roku — Pamiątkę śmierci Jezusa Chrystusa. Jednak w tym roku ze względu na pandemię choroby COVID-19 obchody tego święta będą wyjątkowe. Wiele osób na świecie spotka się w trybie wideokonferencji.
W wielu krajach ze względu na szerzące się zakażenia władze ograniczyły możliwość organizowania zgromadzeń. Dlatego wiele zborów na całym świecie organizuje cotygodniowe zebrania w formie wideokonferencji. W ten sam sposób zbory te będą obchodziły Pamiątkę. Inne osoby mogą skorzystać z nagrania tej uroczystości zamieszczonego w serwisie internetowym jw.org.
W zeszłym roku na Pamiątkę przyszło ponad 20 milionów osób. Mamy nadzieję, że również w tym roku miliony będą ją obchodzić w trybie wideokonferencji, przez telefon lub dzięki nagraniu w serwisie jw.org.
W wielu krajach szerzący się wirus stanowi coraz większe zagrożenie. Bezpieczeństwo naszych braci wymaga ciągłego stosowania się do zalecanych środków bezpieczeństwa, aż kryzysowa sytuacja minie. Całkowicie jednak ufamy, że Jehowa będzie nas wspierał, i jesteśmy zdecydowani trzymać się nakazu Jezusa, żeby ‛czynić to na jego pamiątkę’ (Łukasza 22:19).","3 KWIETNIA 2020
WIADOMOŚCI ZE ŚWIATA",https://www.jw.org/open?docid=702020190&prefer=lang&wtlocale=P
Tajfun Vamco na Filipinach,"Miejsce
Wyspa Luzon
Rodzaj klęski żywiołowej
Dnia 11 listopada 2020 roku tajfun Vamco (na Filipinach znany pod nazwą Ulysses) uderzył w okolice miejscowości Patnanungan w prowincji Quezon, a następnie przechodził przez różne rejony wyspy Luzon
Tajfun Vamco był 21 cyklonem tropikalnym, który odnotowano na Filipinach w tym roku. Spowodował on rekordowe powodzie
Tajfun uderzył niecałe dwa tygodnie po przejściu przez wyspę Luzon supertajfunu Goni, uważanego za jeden z najpotężniejszych w tym kraju od 2013 roku
Ulewne deszcze przynoszone przez kolejne tajfuny spowodowały niebezpieczne spiętrzenie się wód w głównych zbiornikach. Władze podjęły decyzje o alarmowych zrzutach wody, co doprowadziło do zalania obszarów, które nie zostały bezpośrednio dotknięte przez tajfun Vamco
Skutki odczuwane przez naszych współwyznawców
Z powodu powodzi musiało się ewakuować ponad 600 rodzin. Niektóre z nich musiały się schronić przed falą powodziową na dachach, z których zabierały ich służby ratownicze
Do zdrowia dochodzi młody brat, któremu rozbite szkło poraniło twarz
Zniszczenia
Według wstępnych doniesień:
Co najmniej 6 Sal Królestwa i 1 Biuro Tłumaczeń zostały zalane
Co najmniej 20 domów zostało uszkodzonych
1 dom został całkowicie zniszczony
Pomoc
W pierwszej fazie pomoc koordynowali nadzorcy obwodów i miejscowi starsi — poszkodowanym dostarczono żywność i wodę oraz zapewniono im tymczasowe schronienie
Niektóre rodziny mogły już wrócić do swoich domów, żeby rozpocząć sprzątanie
Obecnie akcję pomocy koordynują 3 nowe Komitety Pomocy Doraźnej
Bracia zachowują ostrożność i dbają o to, by w swoich działaniach stosować się do zasad bezpieczeństwa związanych z pandemią COVID-19
Wiemy, że Jehowa będzie podtrzymywał naszych braci i siostry w tym trudnym okresie. Niecierpliwie wyczekujemy czasu, gdy wszyscy słudzy Jehowy będą się cieszyć pokojem i bezpieczeństwem i nie będą musieli się obawiać klęsk żywiołowych (Psalm 4:8).","23 LISTOPADA 2020
FILIPINY",https://www.jw.org/open?docid=702020479&prefer=lang&wtlocale=P
"JAK SĄ WYKORZYSTYWANE TWOJE DATKI
Dbanie o bezpieczeństwo w Salach Królestwa podczas pandemii COVID-19","1 PAŹDZIERNIKA 2022
 „Ciało Kierownicze podjęło decyzję, by biorąc pod uwagę wszelkie ograniczenia nałożone przez miejscowe władze, od 1 kwietnia 2022 roku we wszystkich zborach na świecie wznowić zebrania z osobistym udziałem obecnych”. To ogłoszenie, które pojawiło się w serwisie jw.org na początku marca 2022 roku, bardzo ucieszyło Świadków Jehowy na całym świecie. Ale pandemia COVID-19 jeszcze się nie skończyła
 a. Jakie zmiany, środki ostrożności i wyposażenie były potrzebne, żeby zapewnić ochronę przed wirusem osobom, które miały przyjść do Sali Królestwa? I czy po około dwóch latach bez zebrań z osobistym udziałem Sale będą na to gotowe?
 Tak naprawdę przygotowania do wznowienia zebrań w Salach Królestwa trwały już od wielu miesięcy.
Różne potrzeby, różne rozwiązania
 Zaledwie miesiąc po tym, jak w 2020 roku zawieszono zebrania z osobistym udziałem, Ogólnoświatowy Dział Projektowo-Budowlany (ODPB) w Warwick zaczął analizować, jak COVID-19 wpłynie na użytkowanie Sal Królestwa oraz co zrobić, żeby nasze miejsca spotkań były bezpieczne.
 Potrzeby braci w poszczególnych częściach świata były bardzo różne. Matthew De Sanctis z ODPB wyjaśnia: „W niektórych krajach brakowało miejsc do mycia rąk. Jeśli w Sali Królestwa nie ma bieżącej wody, trzeba było ją kupić albo przynieść z pobliskiej rzeki lub studni. W innych władze zmieniły wymagania dotyczące klimatyzacji, wymiany powietrza i oznaczeń związanych z ochroną zdrowia i higieną”.
 Jak bracia poradzili sobie z tymi wyzwaniami? Przekonali się, że w wielu Salach „skuteczne okazały się proste, tanie rozwiązania” — mówi Matthew. Na przykład w Papui-Nowej Gwinei ustawiono proste stanowiska do mycia rąk — były to 20-litrowe baniaki z kranem. Koszt wyposażenia Sali na terenie wiejskim w takie urządzenie wyniósł jedynie 40 dolarów. Do Sal Królestwa w Afryce zakupiono od dostawcy z Azji ponad 6000 wysokiej jakości stanowisk do mycia rąk.
Rodzice dają dzieciom dobry przykład, jeśli chodzi o higienę
 Inne zmiany dotyczyły wentylacji w Salach Królestwa — instalacji lub modyfikacji wentylatorów oraz urządzeń do wymiany powietrza. Wiele zborów zakupiło tyczki do przenośnych mikrofonów, żeby nie podawać ich z ręki do ręki. Podjęto starania, żeby regularnie odkażać często dotykane powierzchnie, takie jak klamki i krany. Niektóre zbory zainstalowały w łazienkach bezdotykowe krany, które uruchamiają się automatycznie. W Chile średni koszt wprowadzonych zmian przypadający na Salę Królestwa wyniósł 1400 dolarów.
Mikrofonów nie podawano z ręki do ręki
 Priorytetem było zadbanie o bezpieczeństwo w Salach Królestwa, ale jednocześnie bracia starali się jak najlepiej wykorzystywać darowane środki. Na przykład w niektórych krajach skorzystali z ulg podatkowych przysługujących na zakup tyczek mikrofonowych oraz stanowisk do mycia rąk. Biura Oddziałów współpracowały ze sobą, żeby kupować większe ilości produktów i dzięki temu zmniejszyć wydatki. Poszczególne Biura Oddziałów oraz Dział Zaopatrzenia Globalnego często starały się kupować bezpośrednio od producentów, co pozwalało nie tylko obniżyć ceny, ale też skrócić czas oczekiwania na dostawę.
Urządzenie do dezynfekcji rąk
„Poczucie bezpieczeństwa, którego potrzebowałam”
 Wszystkie te postanowienia sprawiają, że osoby, które przychodzą na zebrania do Sali Królestwa, czują się bezpiecznie. Dulcine, siostra z Peru, przyznaje, że była „trochę przerażona”, kiedy dowiedziała się, że wracamy do Sal Królestwa. „Zachorowałam na COVID-19 wkrótce po rozpoczęciu pandemii” — mówi. „Dlatego czułam się nieswojo, myśląc o pójściu do Sali, bo wiedziałam, że mogę tam mieć kontakt z wirusem. Ale kiedy się tam znalazłam, zauważyłam, że starsi podjęli wiele działań, żeby poprawić nasze bezpieczeństwo, takich jak instalacja urządzeń do dezynfekcji rąk, mikrofony na tyczkach oraz dezynfekcja pomieszczeń przed zebraniami i po nich. Wszystko to dało mi poczucie bezpieczeństwa, którego potrzebowałam”
 b.
Odkażanie blatu w Sali Królestwa
 Sara, siostra z Zambii, stanęła wobec innego wyzwania. Wyjaśnia: „Kilka miesięcy temu mój mąż zmarł na COVID-19. Bałam się, jak będę się czuła na pierwszym zebraniu bez niego”. Jak teraz na to patrzy? Mówi: „Zebrania z osobistym udziałem pokazały mi, że Jehowa jest z nami w tych dniach ostatnich. Teraz jeszcze bardziej niż wcześniej odczuwam wsparcie i miłość ze strony starszych zboru oraz innych braci i sióstr, a tego właśnie mi potrzeba”.
Radość z możliwości osobistego spotkania się z innymi
 Nasi kochani współwyznawcy na całym świecie są wdzięczni za to, że mogli wrócić do swoich Sal Królestwa. Dziękujemy za wasze darowizny, które często były przekazywane przez stronę donate.jw.org. Pomogły one zadbać o to, żebyśmy z miejsc czystego wielbienia mogli korzystać w sposób swobodny i bezpieczny.
a Tam, gdzie jest to możliwe, osoby, które muszą korzystać z zebrań za pośrednictwem wideokonferencji albo telefonu, nadal mogą to robić.
b Ponadto wszystkich gorąco zachęcono, żeby podczas zebrań w Sali Królestwa nosili maseczki.",,https://www.jw.org/open?docid=502500220&prefer=lang&wtlocale=P
" ARTYKUŁ DO STUDIUM NR 28
Królestwo Boże już panuje!","„Królestwo świata stało się Królestwem naszego Pana i Jego Chrystusa” (OBJ. 11:15).
PIEŚŃ 22 Niebiańskie Królestwo wkrótce zapanuje nad ziemią!
W SKRÓCIE
 *
1. O czym jesteśmy przekonani i dlaczego?
 CZY kiedy myślisz o warunkach panujących na świecie, trudno ci zachować pozytywne nastawienie? W wielu rodzinach brakuje miłości. Ludzie stają się coraz bardziej agresywni i samolubni. Wielu nie ufa osobom sprawującym władzę. Ale wszystko to pozwala nam patrzeć w przyszłość z nadzieją. Dlaczego? Bo ludzie zachowują się dokładnie tak, jak przepowiedziano w niezwykłym proroctwie o „dniach ostatnich” (2 Tym. 3:1-5). Spełnianie się tego proroctwa — czemu nie zaprzeczy żaden szczery człowiek — dowodzi, że Chrystus Jezus zaczął panować w Królestwie Bożym. Ale to tylko jedno z wielu proroctw, które mają związek z tym Królestwem. Omówimy teraz niektóre z nich, spełniające się w ostatnich latach. Z pewnością umocni to naszą wiarę.
Proroctwa biblijne z Księgi Daniela i Objawienia pasują do siebie niczym puzzle — w całości dają jasny obraz tego, gdzie się znajdujemy w harmonogramie wydarzeń ustalonym przez Jehowę (zobacz akapit 2)
2. Co rozważymy w tym artykule i dlaczego? (Opisz ilustrację na stronie tytułowej).
2 W tym artykule rozważymy: 1) proroctwo, które pomoże nam zrozumieć, kiedy zostało ustanowione Królestwo Boże, 2) proroctwa, które pomogą nam dostrzec niewidzialną obecność Jezusa jako Króla w tym Królestwie, i 3) proroctwa, które wyjawiają, jaki koniec czeka wrogów tego Królestwa. Przekonamy się, że wszystkie te proroctwa świetnie do siebie pasują. Można je porównać do puzzli — w całości dają jasny obraz tego, gdzie się znajdujemy w harmonogramie wydarzeń ustalonym przez Jehowę.
 SKĄD WIEMY, KIEDY ZOSTAŁO USTANOWIONE KRÓLESTWO BOŻE
3. Jakie zapewnienie dotyczące Króla w Królestwie Bożym znajdujemy w Daniela 7:13, 14?
3 Proroctwo z Księgi Daniela 7:13, 14 zapowiadało, że Chrystus Jezus będzie doskonałym Władcą w Królestwie Bożym. Ludzie ze wszystkich narodów będą chętnie ‛mu służyć’, a on sam nigdy nie zostanie zastąpiony przez innego władcę. Wcześniejsze proroctwo z Księgi Daniela mówiło, że Jezus otrzyma władzę w Królestwie Bożym pod koniec okresu nazwanego „siedmioma czasami”. Czy można się dowiedzieć, kiedy nastąpiło to radosne wydarzenie?
4. Wyjaśnij, jak fragment z Daniela 4:10-17 pozwala nam określić rok, w którym Chrystus został Królem (zobacz też przypis).
4 Odczytaj Daniela 4:10-17. „Siedem czasów” to okres trwający 2520 lat. Rozpoczął się w 607 roku p.n.e., kiedy Babilończycy pozbawili tronu w Jerozolimie ostatniego króla sprawującego władzę z ramienia Jehowy. Zakończył się w 1914 roku n.e., kiedy Królem w Królestwie Bożym Jehowa ustanowił Jezusa — tego, „który ma prawo do sprawowania władzy” (Ezech. 21:25-27)
 *.
5. Między innymi jaką korzyść odnosimy z proroctwa o „siedmiu czasach”?
5 Jakie korzyści odnosimy z tego proroctwa? Dzięki temu, że rozumiemy proroctwo o „siedmiu czasach”, jesteśmy pewni, że Jehowa spełni swoje obietnice w wyznaczonym czasie. Podobnie jak wyznaczył czas na ustanowienie swojego Królestwa, tak samo zadba, żeby wszystkie inne proroctwa spełniły się zgodnie z Jego harmonogramem wydarzeń. Dzień Jehowy z pewnością się „nie opóźni” (Hab. 2:3).
SKĄD WIEMY, ŻE CHRYSTUS ZOSTAŁ KRÓLEM W KRÓLESTWIE BOŻYM
6. (a) Jakie wydarzenia na ziemi dowodzą, że Chrystus panuje w niebie? (b) Jak potwierdza to proroctwo z Objawienia 6:2-8?
6 Pod koniec swojej ziemskiej służby Jezus zapowiedział wydarzenia, po których jego naśladowcy mieli rozpoznać, że zaczął panować w niebie. Wspomniał między innymi o wojnach, głodzie i trzęsieniach ziemi. Przepowiedział też, że „w jednym miejscu po drugim” będą występować epidemie, czego przykładem jest ostatnia pandemia COVID-19. Elementy te składają się na „znak” obecności Chrystusa (Mat. 24:3, 7; Łuk. 21:7, 10, 11). Ponad 60 lat po swojej śmierci i powrocie do nieba Jezus potwierdził w wizji danej Janowi, że te wydarzenia naprawdę nastąpią (odczytaj Objawienie 6:2-8). To, co wtedy zapowiedział, rzeczywiście się dzieje, odkąd w roku 1914 został Królem.
7. Dlaczego odkąd Jezus został Królem, na ziemi jest tyle zła?
7 Dlaczego odkąd Jezus został Królem, warunki na świecie się pogarszają? Księga Objawienia 6:2 wskazuje na ważny szczegół. Pierwszym zadaniem Jezusa jako nowo ustanowionego Króla było stoczenie wojny. Przeciw komu? Przeciw Diabłu oraz demonom. Jak mówi 12 rozdział Księgi Objawienia, Szatan
 i demony zostali pokonani i zrzuceni z nieba na ziemię. Od tamtej pory Szatan pała wielkim gniewem i sprowadza na ziemię „biada” (Obj. 12:7-12).
Chociaż nie cieszymy się ze złych wiadomości, to spełnianie się proroctw biblijnych umacnia nas w przekonaniu, że Królestwo Boże już panuje (zobacz akapit 8)
8. Jaką korzyść możemy odnieść z tego, że dostrzegamy spełnianie się proroctw dotyczących Królestwa?
8 Jakie korzyści odnosimy z tych proroctw? Wydarzenia na świecie oraz wyraźna zmiana w nastawieniu ludzi miały pomóc nam dostrzec, że Jezus został Królem. Zamiast więc się martwić samolubnym i okrutnym postępowaniem ludzi, pamiętamy, że jest ono spełnieniem proroctw biblijnych. Królestwo Boże już panuje! (Ps. 37:1). I możemy się spodziewać, że im bliżej Armagedonu, tym cierpienia na świecie będą się nasilać (Marka 13:8; 2 Tym. 3:13). Czy nie jesteśmy wdzięczni naszemu kochającemu niebiańskiemu Ojcu, że pomaga nam zrozumieć, dlaczego na świecie jest teraz tyle zła?
JAKI KONIEC CZEKA WROGÓW KRÓLESTWA BOŻEGO
9. Jak w proroctwie z Daniela 2:28, 31-35 opisano ostatnie mocarstwo światowe i kiedy się ono pojawiło?
9 Odczytaj Daniela 2:28, 31-35. Proroctwo to spełnia się w naszych czasach. Sen Nabuchodonozora wskazywał, co miało się stać „pod koniec dni”, czyli wtedy, kiedy Chrystus zaczął panować. Do ziemskich wrogów Jezusa należy przepowiedziane w Biblii ostatnie mocarstwo światowe, przedstawione jako „stopy z żelaza oraz gliny”. To mocarstwo już istnieje. Pojawiło się w trakcie I wojny światowej, kiedy Wielką Brytanię i Stany Zjednoczone
 połączył szczególny sojusz. Sen Nabuchodonozora wskazywał na co najmniej dwie rzeczy, które miały odróżniać to mocarstwo od poprzednich królestw.
10. (a) Jak proroctwo z Księgi Daniela spełnia się na potędze anglo-amerykańskiej? (b) Czego powinniśmy się wystrzegać? (Zobacz ramkę
 „Czy dostrzegasz zagrożenie?”).
10 Po pierwsze, w przeciwieństwie do innych wspomnianych w wizji mocarstw potęgę anglo-amerykańską przedstawiono nie jako czysty metal, na przykład złoto czy srebro, ale jako mieszaninę żelaza i gliny. Glina wyobraża „potomstwo ludzkie”, czyli zwykłych ludzi (Dan. 2:43, przypis). Dzisiaj wyraźnie widać, że wybory powszechne, kampanie na rzecz praw obywatelskich, masowe protesty czy działalność związków zawodowych utrudniają temu mocarstwu realizowanie swojej polityki.
 Czy dostrzegasz zagrożenie?
W proroctwie Daniela glina, z której częściowo składają się stopy olbrzymiego posągu, wyobraża zwykłych ludzi. Mają oni wpływ na przywódców politycznych i na sposób, w jaki ci przywódcy sprawują władzę (Dan. 2:41-43). Czy dostrzegamy w tym jakieś zagrożenie dla siebie? Jeśli nie będziemy strzec swojego serca, możemy nie zachować neutralności. Na przykład moglibyśmy zacząć przejmować poglądy tych, którzy dążą do zmian i biorą udział w protestach albo angażują się w ruchy polityczne (Prz. 4:23; 24:21, przypis). Co pomoże nam tego uniknąć? Musimy pamiętać, że władcą tego świata jest Szatan (1 Jana 5:19). A naszą jedyną nadzieją jest Królestwo Boże (Ps. 146:3-5).
11. Jak pojawienie się anglo-amerykańskiej potęgi światowej umacnia nasze przekonanie, że żyjemy w czasie końca?
11 Po drugie, wyobrażona przez stopy ogromnego posągu potęga anglo-amerykańska jest ostatnim mocarstwem światowym zapowiedzianym w Biblii. Nie będzie już zastąpiona żadnym innym. W Armagedonie spotka ją szybki koniec, kiedy razem z innymi ludzkimi rządami zostanie zniszczona przez Królestwo Boże (Obj. 16:13, 14, 16; 19:19, 20)
 *.
12. Jakie dodatkowe informacje z proroctwa Daniela pocieszają nas i dają nam nadzieję?
12 Jakie korzyści odnosimy z tego proroctwa? W proroctwie Daniela znajdujemy dodatkowe dowody na to, że żyjemy w czasie końca. Ponad 2500 lat temu Daniel przepowiedział, że oprócz Babilonu jeszcze cztery inne mocarstwa światowe będą miały znaczący wpływ na lud Boży. Ponadto wskazał, że anglo-amerykańska potęga światowa będzie ostatnią. Ta świadomość nas pociesza i daje nam nadzieję, że Królestwo Boże wkrótce zniszczy wszystkie ludzkie rządy i zapanuje nad ziemią (Dan. 2:44).
13. Co wyobraża „ósmy król” oraz „10 królów” z Objawienia 17:9-12 i jak to proroctwo się spełniło?
13 Odczytaj Objawienie 17:9-12. Zniszczenia w czasie I wojny światowej doprowadziły do spełnienia się jeszcze innego proroctwa o dniach ostatnich. Przywódcy polityczni chcieli zaprowadzić na świecie pokój, dlatego w styczniu 1920 roku utworzyli Ligę Narodów, którą w październiku 1945 roku zastąpiła Organizacja Narodów Zjednoczonych. Organizację tę nazwano w Biblii „ósmym królem”. Ale nie jest ona mocarstwem światowym. Jej władza i wpływy są zależne od sił politycznych, które ją popierają. Siły te symbolicznie przedstawiono w Biblii jako „10 królów”.
14, 15. (a) Co Objawienie 17:3-5 mówi o Babilonie Wielkim? (b) Co robi wiele osób należących do religii fałszywej?
14 Odczytaj Objawienie 17:3-5. Apostoł Jan pod natchnieniem zobaczył w wizji prostytutkę — „Babilon Wielki” — która symbolizuje wszystkie religie fałszywe. Co ta wizja wyjawia? Religie fałszywe od dawna współpracują z mocarstwami światowymi i udzielają
 im wsparcia. Jednak wkrótce Jehowa podsunie ludzkim rządom myśl, żeby ‛wykonały Jego zamiar’. Z jakim skutkiem? Te rządy, nazwane „10 królami”, zaatakują religie fałszywe i je zniszczą (Obj. 17:1, 2, 16, 17).
15 Skąd wiemy, że koniec Babilonu Wielkiego jest bliski? Żeby odpowiedzieć na to pytanie, warto pamiętać, że starożytny Babilon częściowo chroniła potężna rzeka Eufrat. Księga Objawienia porównuje miliony osób popierające Babilon Wielki do „wód”, które go chronią (Obj. 17:15). Ale mówi też, że te wody mają wyschnąć, co oznacza, że religie fałszywe miały tracić swoich zwolenników (Obj. 16:12). Obecnie widzimy, jak to proroctwo się spełnia. Wielu ludzi porzuca religię fałszywą i szuka rozwiązania swoich problemów gdzie indziej.
16. Jakie korzyści odnosimy ze zrozumienia proroctw dotyczących Organizacji Narodów Zjednoczonych oraz Babilonu Wielkiego?
16 Jakie korzyści odnosimy z tych proroctw? Utworzenie Organizacji Narodów
 Zjednoczonych oraz fakt, że religia fałszywa traci poparcie, to kolejne dowody, że żyjemy w dniach ostatnich. Chociaż symboliczne wody otaczające Babilon Wielki wysychają, to jego koniec nastąpi za sprawą czegoś innego. Jak wspomniano wcześniej, Jehowa podsunie myśl „10 królom” — siłom politycznym popierającym Organizację Narodów Zjednoczonych — żeby „wykonali Jego zamiar”. Koniec religii fałszywej nastąpi nagle i zaskoczy wielu ludzi (Obj. 18:8-10)
 *. Zagłada Babilonu Wielkiego wstrząśnie całym światem i zapewne wywoła różne problemy. Ale słudzy Boży będą mieli co najmniej dwa powody do radości. Po pierwsze, ten odwieczny wróg Jehowy Boga zniknie na zawsze. Po drugie, nasze uwolnienie od tego złego świata będzie bardzo bliskie! (Łuk. 21:28).
PATRZ W PRZYSZŁOŚĆ Z UFNOŚCIĄ
17, 18. (a) Jak możemy dalej wzmacniać swoją wiarę? (b) Co omówimy w następnym artykule?
17 Daniel zapowiedział, że „nastanie obfitość prawdziwej wiedzy”. I tak rzeczywiście się stało. Zrozumieliśmy proroctwa dotyczące naszych czasów (Dan. 12:4, 9, 10). Ich dokładność wywołuje nasz podziw dla Jehowy i Jego natchnionego Słowa (Izaj. 46:10; 55:11). Nadal więc umacniajmy swoją wiarę przez pilne studiowanie Biblii i pomaganie innym w rozwijaniu więzi z Jehową. On będzie chronił wszystkich, którzy w pełni na Nim polegają, i cały ‛czas będzie zapewniał im pokój’ (Izaj. 26:3).
18 W następnym artykule omówimy proroctwa dotyczące zboru chrześcijańskiego w czasie końca. Jak się przekonamy, te proroctwa także potwierdzają, że żyjemy w dniach ostatnich. Poznamy kolejne dowody na to, że Jezus — panujący Król — zapewnia kierownictwo swoim lojalnym naśladowcom.
JAK PONIŻSZE PROROCTWA DOWODZĄ, ŻE KRÓLESTWO BOŻE JUŻ PANUJE?
Daniela 4:10-17
Objawienie 6:2-8
Daniela 2:28, 31-35; Objawienie 17:3-5, 9-12
PIEŚŃ 61 Odwagi, Świadkowie!
^ Żyjemy w jednym z najbardziej ekscytujących okresów historii. Królestwo Boże zostało ustanowione, tak jak to zapowiedziano w wielu proroctwach biblijnych. W tym artykule omówimy niektóre z nich. Zrozumienie tych proroctw umocni nasze zaufanie do Jehowy, a także pomoże nam zachować spokój teraz i w przyszłości.
^ Zobacz książkę Już zawsze ciesz się życiem!, lekcja 32, punkt 4, oraz film Królestwo Boże zaczęło panować w roku 1914, zamieszczony w serwisie internetowym jw.org.
^ Żeby dowiedzieć się więcej o proroctwie Daniela, zobacz Strażnicę z 15 czerwca 2012 roku, strony 14-19.
^ Więcej informacji o tym, co przyniesie bliska przyszłość, można znaleźć w 21 rozdziale książki Królestwo Boże panuje!",,https://www.jw.org/open?docid=2022480&prefer=lang&wtlocale=P
Wydanie Chrześcijańskich Pism Greckich w języku kreolskim używanym na Mauritiusie,"Dnia 17 grudnia 2022 roku brat Louis Breine z francuskiego Komitetu Oddziału ogłosił wydanie Chrześcijańskich Pism Greckich w Przekładzie Nowego Świata w języku kreolskim używanym na Mauritiusie
 a. To ogłoszenie zostało podane w trakcie nagranego wcześniej przemówienia, które obejrzało przeszło 2200 osób. Wydana Biblia jest dostępna w wersji elektronicznej oraz drukowanej.
Tym językiem posługują się głównie mieszkańcy Mauritiusa, wyspy położonej na południowo-zachodnim Oceanie Indyjskim. Wyspa ta ma powierzchnię 2007 kilometrów kwadratowych i znajduje się około 800 kilometrów na wschód od Madagaskaru. Świadkowie Jehowy z RPA dotarli tam już w 1933 roku. Pierwszy zbór utworzono w roku 1951, a zebrania odbywały się po angielsku, w tamtejszym języku urzędowym.
Istnieje jeszcze tylko jedno kompletne tłumaczenie Chrześcijańskich Pism Greckich na ten język kreolski. Jednak nie zawiera ono imienia Bożego, Jehowa. W Chrześcijańskich Pismach Greckich w Przekładzie Nowego Świata to imię pojawia się 237 razy. Przekład ten jest również łatwy do zrozumienia.
W trakcie pandemii COVID-19 tłumacze musieli na jakiś czas przerwać pracę. Jeden z nich powiedział: „Do pracy wróciliśmy ze zdwojonym entuzjazmem. Tłumaczenie zaczęło się posuwać do przodu szybciej niż wcześniej. Udało nam się nawet je zakończyć w terminie, który wyznaczyliśmy sobie jeszcze przed pandemią”.
Jesteśmy przekonani, że ten nowy przekład pomoże naszym współwyznawcom zaspokajać ich potrzeby duchowe (Izajasza 65:13).
a Francuski Komitet Oddziału nadzoruje działalność ewangelizacyjną na Mauritiusie.
Najważniejsze informacje
Na całym świecie językiem kreolskim (Mauritius) posługuje się ponad milion ludzi
Językiem tym posługuje się w sumie 2222 głosicieli należących do 28 zborów na wyspach Mauritius i Rodrigues oraz do 2 zborów w Europie","23 GRUDNIA 2022
MAURITIUS",https://www.jw.org/open?docid=702022284&prefer=lang&wtlocale=P
Zbór pomaga głuchoniewidomej siostrze w czasie pandemii,"Cynthia Pablo ma 64 lata i jest nieochrzczoną głosicielką ze zboru języka migowego Panghulo na Filipinach. Jest niesłysząca i niewidoma i żyje bardzo skromnie. Mieszka z krewnymi niebędącymi Świadkami Jehowy w gęsto zaludnionej dzielnicy miasta Valenzuela. Jej trudną sytuację dodatkowo skomplikowała pandemia, ale bracia ze zboru postanowili o nią zadbać.
Brat Ilumin przewozi motocyklem ubrania i niezbędne rzeczy dla Cynthii
Ze względu na swój wiek Cynthia jest w grupie podwyższonego ryzyka zachorowania na COVID-19. Pandemia spowodowała, że w tej okolicy są przerwy w dostawie wody, przez co trudno jej prać ubrania. Przed kryzysem pomagały jej w tym siostry ze zboru, ale obecnie uniemożliwiają to nałożone przez władze ograniczenia w przemieszczaniu się.
Brat Walter Ilumin, starszy zboru, uzyskał od miejscowych władz specjalne pozwolenie, dzięki któremu może wychodzić z domu, żeby pomóc Cynthii. Pozwolenie takie otrzymują tylko osoby, które wykonują niezbędne dla innych usługi. Oprócz prania ubrań Walter dostarcza jej też jedzenie i inne niezbędne artykuły. Ściśle trzyma się wszystkich wytycznych władz, na przykład nosi maseczkę i inne środki ochrony osobistej oraz często myje ręce.
Żeby podziękować braciom i siostrom, Cynthia nagrywa dla nich krótkie wiadomości wideo. Brat Ilumin pokazuje je następnie w zborze.
Cynthia bierze udział w służbie kaznodziejskiej przed pandemią
Ten sam starszy jeździ też do domu Cynthii, żeby tłumaczyć jej program zebrań zborowych odbywających się w trybie wideokonferencji. Dzięki tej pomocy Cynthia może się regularnie wypowiadać na zborowym studium Strażnicy. Jej udział w zebraniach mimo tych trudnych warunków bardzo zachęca innych.
Jesteśmy przekonani, że Jehowa odczuwa radość, widząc swoich sług niosących pokrzepienie i pomoc sobie nawzajem, „tym bardziej, że widzimy, jak ten dzień się przybliża” (Hebrajczyków 10:24, 25).","12 MAJA 2020
FILIPINY",https://www.jw.org/open?docid=702020262&prefer=lang&wtlocale=P
"Pamiątka w roku 2020 — Azja
Starsi wiekiem bracia i siostry w Japonii i Korei Południowej korzystają z Pamiątki mimo wyzwań","Z powodu pandemii choroby COVID-19 bracia i siostry mieszkający w domach opieki stanęli przed trudnym wyzwaniem, jeśli chodzi o obchody Pamiątki. W większości wypadków nie mogą opuszczać tych placówek i są one też zamknięte dla odwiedzających. Mimo tych przeszkód dzięki pomocy miejscowych starszych nasi współwyznawcy mogli obchodzić to najważniejsze doroczne święto.
Korea Południowa
W mieście Naju przebywające w domu opieki siostry Lee Jeom-soon (91 lat) i Kwon Ae-soon (88 lat) wraz z 96-letnią zainteresowaną bardzo chciały obchodzić Pamiątkę. Jeden z lekarzy pracujących w tej placówce jest Świadkiem Jehowy. Po tym, jak obejrzał w domu transmisję Pamiątki ze swojego zboru, wrócił do domu opieki i pomógł tym trzem kobietom obejrzeć program Pamiątki pobrany z serwisu jw.org. Brat zapewnił im też emblematy.
Brat Choi Jae-cheol pracuje w domu opieki w mieście Uijeongbu, w którym przebywa 14 starszych wiekiem braci i sióstr. Mimo pandemii mógł pomóc tym współwyznawcom oraz osobom zainteresowanym obchodzić Pamiątkę dzięki transmisji internetowej. Z niektórymi obecnymi na tej uroczystości rozpoczęto studia biblijne.
Siostra Kim Tae-sun ma 59 lat i mieszka w Cheonan. Pięć lat temu wykryto u niej nowotwór. Ostatnio z powodu nieznośnego bólu trafiła do szpitala. Dzieli salę z siostrą Kim Jeong-mi, która ma 69 lat i śmiertelnie choruje na raka. Siostry nie mogą teraz opuszczać szpitala. Ale dzięki pomocy miejscowych starszych mogły podłączyć się do Pamiątki w swoim zborze odbywającej się w trybie wideokonferencji.
Te dwie siostry wyraziły w liście swoje głębokie docenianie starszym. Napisały w nim: „Dziękujemy wam za pomoc w obecności na Pamiątce i za wspaniałe towarzystwo współwyznawców mimo sytuacji związanej z chorobą COVID-19 i naszego słabego zdrowia”.
Japonia
Siostra Mieko Fujiwara ma 70 lat i mieszka w prefekturze Mie. Obecnie leży w szpitalu, w którym nie jest dostępny bezprzewodowy internet. Z tego powodu nie mogła uczestniczyć ze swoim zborem w Pamiątce w trybie wideokonferencji. Ale miejscowy starszy z żoną zawczasu przesłał bezprzewodowo na jej urządzenie przenośne nagranie okolicznościowego przemówienia, dzięki czemu mogła je obejrzeć ze swojej sali.
W mieście Zama w prefekturze Kanagawa w domu opieki mieszka 102-letnia siostra Yuki Takeuchi. Przed Pamiątką jej córka i zięć przesłali jej w paczce chleb i wino. Mogła obchodzić Pamiątkę razem z nimi za pośrednictwem telefonu.
Jej zięć, brat Mimura, powiedział: „Teściowa ochrzciła się w 1954 roku i od tej pory nigdy nie opuściła Pamiątki. Chociaż w tym roku odbywała się ona w wyjątkowych okolicznościach, bardzo się cieszyła, że mogła z niej skorzystać”.
Jesteśmy przekonani, że Jehowa dostrzegł wysiłki tych schorowanych i niepełnosprawnych głosicieli, którzy dzięki pomocy starszych mogli obchodzić Pamiątkę (Hebrajczyków 6:10).","22 KWIETNIA 2020
WIADOMOŚCI ZE ŚWIATA",https://www.jw.org/open?docid=702020235&prefer=lang&wtlocale=P
Tajfun Noru nawiedza Filipiny,"Dnia 25 września 2022 roku supertajfun Noru, nazywany przez miejscowych Karding, uderzył w wybrzeże wysp Polillo w prowincji Quezon na Filipinach. Później dotarł do wybrzeży prowincji Aurora. Burzy towarzyszył wiatr wiejący z prędkością 195 kilometrów na godzinę, którego podmuchy osiągały 240 kilometrów na godzinę. Noru spowodował ogromne zniszczenia zabudowań i infrastruktury oraz rozległe powodzie.
Skutki odczuwane przez naszych współwyznawców
Nikt z naszych współwyznawców nie zginął
180 rodzin zostało ewakuowanych
209 domów zostało nieznacznie uszkodzonych
20 domów zostało poważnie uszkodzonych
22 domy zostały zniszczone
7 Sal Królestwa zostało nieznacznie uszkodzonych
1 Sala Królestwa została poważnie uszkodzona
Pomoc
Powołano 2 Komitety Pomocy Doraźnej
Miejscowi starsi pokrzepiają poszkodowanych współwyznawców i zapewniają im praktyczne wsparcie
Wszystkie działania są prowadzone zgodnie z zasadami bezpieczeństwa związanymi z pandemią COVID-19
Nie przestajemy się modlić za naszych poszkodowanych przez żywioł współwyznawców, którzy chronią się u Jehowy (Psalm 57:1).","6 PAŹDZIERNIKA 2022
FILIPINY",https://www.jw.org/open?docid=702022283&prefer=lang&wtlocale=P
"Świadkowie Jehowy wydają Biblię w dwóch językach używanych w Mozambiku
Przekład Nowego Świata dostępny już w 200 językach","Dnia 28 lutego 2021 roku zostały wydane Chrześcijańskie Pisma Greckie w Przekładzie Nowego Świata w języku ndau. To już 200 język, w którym Przekład Nowego Świata jest dostępny w całości lub części. Poza tym dzień wcześniej, 27 lutego, wydano Biblię — Ewangelię według Mateusza w języku chuabo.
Brat Amaro Teixeira, członek mozambickiego Komitetu Oddziału, ogłosił wydanie tych przekładów w formacie elektronicznym w trakcie nagranych wcześniej przemówień, które zostały udostępnione głosicielom. Program ten był również nadawany w ogólnokrajowej stacji telewizyjnej i wielu lokalnych stacjach radiowych. Ponieważ duża liczba czytelników ma ograniczony dostęp do internetu, Ewangelia według Mateusza będzie też dostępna w formie 64-stronicowej broszury.
Językiem chuabo mówi jakieś 1,4 miliona mieszkańców prowincji Zambezia. Na tym terenie działa 492 głosicieli.
Brat Nicholas Ahladis z Działu Wspierania Tłumaczeń w Biurze Głównym zauważa: „Ewangelia według Mateusza w języku chuabo to ważne osiągnięcie. Poprzedni przekład był trudno dostępny i mało zrozumiały”.
Ndau jest językiem używanym w środkowym Mozambiku. Posługuje się nim około 1,1 miliona osób, w tym 1500 głosicieli.
W czasie prac nad przekładem w języku ndau doszło do trzech dużych klęsk. W roku 2019 w wybrzeże Mozambiku uderzył cyklon Idai. W następnym roku Mozambik, tak samo jak reszta świata, zaczął się zmagać ze skutkami pandemii COVID-19. A na początku roku 2021 duże szkody wyrządził cyklon Eloise. Mimo tych poważnych wyzwań pięcioosobowy zespół tłumaczy ukończył swoje zadanie w dwa i pół roku.
Jeden z członków zespołu mówi: „Kiedy myślę o tym, co udało się osiągnąć mimo tych wszystkich wyzwań, wciąż nie mogę w to uwierzyć. Dla mnie to cud. Chociaż wydawało się, że jest to zadanie ponad nasze siły, rezultaty przerosły nasze oczekiwania. Oczywiście cała chwała należy się Jehowie”.
Brat Ahladis dodaje: „Bracia mówiący językiem ndau, w tym tłumacze, doświadczyli ostatnio wielu trudności, które opóźniły prace nad projektem. Ale teraz ten łatwy do zrozumienia przekład Chrześcijańskich Pism Greckich będzie wielką nagrodą dla naszych braci i przyniesie pokrzepienie lokalnej społeczności”.
Brat Geoffrey Jackson, członek Ciała Kierowniczego, mówi: „Każde przedsięwzięcie związane z tłumaczeniem Biblii wymaga ofiarności i wysiłku. Zespół tłumaczy na język ndau stanął przed szczególnymi wyzwaniami. Biorąc to pod uwagę, znamienne jest, że to akurat 200 język, w którym wydano Przekład Nowego Świata. Jesteśmy przekonani, że ta Biblia okaże się wielkim błogosławieństwem dla Mozambijczyków mówiących językiem ndau”.
Cieszymy się razem z naszymi braćmi, że mimo trwającej pandemii udało się opublikować te przekłady Biblii. Wyraźnie widać, że nic nie jest w stanie powstrzymać Jehowy przed spełnieniem Jego woli (Izajasza 43:13).","2 MARCA 2021
MOZAMBIK",https://www.jw.org/open?docid=702021053&prefer=lang&wtlocale=P
"Świadkowie Jehowy w Kongu zmagają się ze skutkami pandemii, powodzi i konfliktów","W trakcie pandemii koronawirusa nasi bracia i siostry w niektórych regionach Demokratycznej Republiki Konga (DRK) i Republice Konga muszą się dodatkowo zmagać ze skutkami powodzi i konfliktów zbrojnych. Biuro Oddziału w DRK, które nadzoruje działalność ewangelizacyjną w tych dwóch państwach, organizuje niesienie im pomocy materialnej i duchowej. Powołało ono 57 Komitetów Pomocy Doraźnej (KPD), które zaspokajają potrzeby braci. Do tej pory niezbędne artykuły otrzymało ponad 90 000 braci i sióstr.
16 i 17 kwietnia 2020 roku po ulewnych deszczach doszło do powodzi we wschodnich prowincjach DRK. 139 głosicieli zostało zmuszonych do opuszczenia domów. Znaleźli oni schronienie u swoich współwyznawców. KPD w tych rejonach pracują nad tym, żeby zapewnić ewakuowanym tymczasowe i stałe miejsca zamieszkania.
Bracia i siostry okazują szczodrość, wspierając działania KPD. W pewnym rejonie głosiciele zebrali 700 kilogramów bananów, 400 kilogramów kukurydzy oraz 220 kilogramów manioku i liści manioku.
Ponadto 60 głosicieli ze zboru Some 26 Km przyjęło pod swój dach 50 braci, którzy uciekli z obszarów nękanych walkami. Dzielili się z uchodźcami swoim jedzeniem, aż KPD dostarczył niezbędną pomoc.
Brat z Brazzaville, stolicy Republiki Konga, opisał swoje uczucia po otrzymaniu pomocy: „Życie może się w okamgnieniu wywrócić do góry nogami. Pracowałem i moje skromne zarobki w połączeniu z tym, co mogła dorywczo dorobić moja żona, pozwalało nam związać koniec z końcem. Ale po wybuchu pandemii COVID-19 straciliśmy wszystkie źródła dochodu. Ale nie straciliśmy zaufania do Jehowy. Gdy już się zastanawialiśmy, co mamy zrobić, gdy skończą się nam wszystkie zapasy, Jehowa przyszedł nam z pomocą”.
Siostra Mbuyi Ester, wdowa z Kinszasy, powiedziała: „Miesiąc temu straciłam męża i byłam w tragicznej sytuacji. Nie mogłam zarabiać i miałam troje dzieci do wykarmienia. Moja rodzina nigdy nie byłaby w stanie zdobyć tyle jedzenia, a dostaliśmy zapasy, które wystarczą na wiele dni. Dziękuję Ci, Jehowo!”.
Modlimy się o to, żeby Jehowa wciąż troszczył się o naszych braci i siostry oraz błogosławił akcji niesienia im pomocy. Wyczekujemy też czasów, gdy każdy będzie mógł w obfitości korzystać z płodów ziemi (Psalm 72:16).","24 CZERWCA 2020
DEMOKRATYCZNA REPUBLIKA KONGA",https://www.jw.org/open?docid=702020280&prefer=lang&wtlocale=P
Przegląd najważniejszych wiadomości w roku służbowym 2020,"Rok służbowy 2020 przyniósł duchowej działalności Świadków Jehowy na całym świecie niespotykane wcześniej wyzwania. Ale równocześnie pokazały one, jak bardzo nasi bracia i siostry są zdecydowani zachowywać lojalność i jedność.
Największe wyzwanie było związane z pandemią COVID-19, która doprowadziła do globalnych trudności na skalę nienotowaną przez wcześniejsze pokolenia.
Świadkowie Jehowy błyskawicznie zareagowali na pandemię. Zaczęli wykorzystywać nowe sposoby, żeby razem oddawać cześć Bogu, zachęcać się nawzajem i głosić dobrą nowinę.
Poniżej przedstawiamy przegląd ‛dobrych wieści’ z tego wyjątkowego roku (Przysłów 15:30).
Wydania Biblii
W trakcie roku służbowego 2020 nasza organizacja wydała Pismo Święte w Przekładzie Nowego Świata (w całości lub jakiejś jego części) w 36 językach. Ze względu na ograniczenia związane z pandemią wydanie wielu tych wersji językowych w formacie elektronicznym ogłoszono podczas specjalnych zebrań online. Obecnie Przekład Nowego Świata jest dostępny w całości lub w części w 193 językach.
Sprawozdania Ciała Kierowniczego
Od 18 marca 2020 roku w serwisie internetowym jw.org i aplikacji JW Library ukazują się specjalne comiesięczne audycje dotyczące sytuacji związanej z pandemią, które prowadzą członkowie Ciała Kierowniczego.
W pierwszym sprawozdaniu brat Stephen Lett powiedział, że chociaż pandemia powoduje ogromny stres, to stanowi dobitny dowód, że „żyjemy pod koniec dni ostatnich — a nawet w końcowej fazie końca dni ostatnich”.
Mimo że żyjemy w okresie niepewności, brat Lett powiedział: „Słudzy Jehowy nie muszą wpadać w panikę”.
Każda audycja zawierała zachęcające relacje z różnych stron świata. Pokazują one, jak mądre jest trzymanie się wskazówek Ciała Kierowniczego. W wielu wypadkach różni urzędnicy chwalili naszych braci za natychmiastową i rozsądną reakcję po wybuchu pandemii.
Wyjątkowa Pamiątka
Od dziesięcioleci nowożytni słudzy Jehowy zgromadzają się, żeby obchodzić doroczną uroczystość Wieczerzy Pańskiej. Ale w tym roku w wielu krajach publiczne zgromadzenia były zabronione lub władze odradzały ich organizowanie. Dlatego poszczególne osoby i rodziny same zaopatrzyły się w emblematy i wysłuchały przemówienia na Pamiątce za pośrednictwem aplikacji do wideokonferencji.
W niektórych miejscach — na przykład na terenie 11 Biur Oddziałów w Afryce — niemożliwe było nawet zorganizowanie wideokonferencji. Biura te zadbały o to, żeby program Pamiątki został wyemitowany w telewizji i radiu. Dzięki temu mogło z niego skorzystać ponad 407 000 głosicieli i wielka liczba zainteresowanych.
Zebrania w telewizji i radiu
Ciało Kierownicze postanowiło zastosować pomysł z emisją Pamiątki w telewizji i radiu do transmisji cotygodniowych zebrań zborowych. Korzystają z nich głosiciele w wybranych Biurach Oddziałów w uboższych krajach. Do tej pory tym postanowieniem objęto łącznie 23 Biura Oddziałów w Afryce, Europie, Ameryce Północnej i Południowej.
Komitety Pomocy Doraźnej
Z powodu pandemii COVID-19 wielu naszych współwyznawców odczuwa brak niezbędnych rzeczy. Na całym świecie powołano ponad 400 Komitetów Pomocy Doraźnej, które pomagają głosicielom tam, gdzie nie można zdobyć artykułów pierwszej potrzeby. W roku służbowym 2020 Ciało Kierownicze przeznaczyło w związku z tym ponad 18 milionów dolarów (ponad 66 milionów złotych) na pomoc dla ponad 330 000 głosicieli.
Kongresy online
Po raz pierwszy w historii program kongresu regionalnego został udostępniony w formie nagrań. Członkowie Ciała Kierowniczego i pomocnicy Komitetów Ciała Kierowniczego wygłosili wszystkie przemówienia, które zostały nagrane. Nagrane przemówienia przetłumaczono na ponad 500 języków i zamieszczono w serwisie jw.org i aplikacji JW Library, dzięki czemu głosiciele i zainteresowani mogli obejrzeć program kongresu bezpiecznie w swoich domach.
Ciągłe prześladowania
Oprócz pandemii bracia i siostry w różnych krajach musieli się zmagać z coraz silniejszymi prześladowaniami.
W minionym roku w Rosji setki Świadków doświadczyło bezprawnych najść policji i aresztowań. Obecnie pozbawionych wolności jest 42 braci i sióstr w Rosji, a 2 na Krymie. Od wyroku Sądu Najwyższego w 2017 roku funkcjonariusze organów bezpieczeństwa wtargnęli do ponad 1000 domów naszych współwyznawców.
Najwięcej Świadków jest więzionych w Erytrei — obecnie są to 52 osoby. Są wśród nich Paulos Eyasu, Isaac Mogos i Negede Teklemariam, którzy za podyktowaną sumieniem odmowę służby wojskowej przebywają w miejscach odosobnienia od 17 września 1994 roku. 26 innych braci i sióstr jest więzionych od ponad 10 lat.
Nie przestajemy modlić się o to, żeby wszyscy nasi więzieni współwyznawcy mogli zachowywać odwagę. Wiemy, że wytrwale znosząc prześladowania, okazują się wierni (Objawienie 2:10).
Niezłomna wytrwałość
W minionym roku służbowym Świadkowie Jehowy na całym świecie dawali dowody swojej lojalności wobec Jehowy — angażowali się w alternatywne metody głoszenia, szukali nowych sposobów, żeby nawzajem się zachęcać, i posłusznie trzymali się wskazówek Ciała Kierowniczego oraz wytycznych władz świeckich.
Wszystkie ich działania dowodziły ich miłości do Stwórcy. To, co bracia i siostry zrobili do tej pory, pomoże im również znieść jeszcze większe próby, które czekają ich w przyszłości (Jakuba 1:2, 3).","31 SIERPNIA 2020
WIADOMOŚCI ZE ŚWIATA",https://www.jw.org/open?docid=702020352&prefer=lang&wtlocale=P
Świadkowie w Ekwadorze umiejętnie głoszą w zmienionych warunkach,"Nasi bracia i siostry na całym świecie dostosowują metody pełnienia służby kaznodziejskiej do sytuacji związanej z pandemią choroby COVID-19. Głosiciele w Ekwadorze z powodzeniem stosują różne sposoby docierania do ludzi z dobrą nowiną.
W mieście Ambato 7-letnia głosicielka razem ze swoją mamą posłały SMS-y do nauczycieli. Pisały w nich na przykład: „Dzień dobry. Ponieważ żyjemy w trudnych czasach, chciałam napisać coś pocieszającego. Biblia w Księdze Objawienia 21:4 obiecuje nam lepszą przyszłość. Załączam link z dodatkowymi informacjami”.
Jedna nauczycielka odpisała: „Dziękuję ci, kochanie. Mimo twojego młodego wieku twoje słowa są bardzo mądre”. Inna nauczycielka podziękowała i zapytała, czy jest dostępna elektroniczna wersja książki Mój zbiór opowieści biblijnych. Nauczycielka wyjaśniła, że kiedyś miała tę książkę, ale pożyczyła ją uczniowi. Młoda głosicielka wyjaśniła jej, jak może sobie pobrać tę książkę z serwisu jw.org.
Małżeństwo z miasta Quevedo przeszukało swoją listę kontaktów, żeby odszukać osoby niebędące Świadkami Jehowy, i napisało do nich SMS-a o takiej treści: „Jestem Świadkiem Jehowy. Z powodu kryzysu, który dotknął kraj i cały świat, nie możemy głosić od domu do domu, ale bardzo bym chciała porozmawiać za pośrednictwem aplikacji do wideokonferencji”.
Większość adresatów zgodziła się na taką rozmowę. Jedna kobieta, która wcześniej nie przyjmowała Świadków, podziękowała temu małżeństwu i pochwaliła za tę inicjatywę. Wyjaśniła, że jest bardzo zestresowana całą tą sytuacją. Małżeństwo przesłało jej PDF-a z Przebudźcie się! nr 1 z 2020 roku zatytułowanego „Możesz radzić sobie ze stresem”. W następnej rozmowie kobieta podziękowała za czasopismo i przyznała, że przeczytała je wiele razy.
Niesłysząca siostra Johana z prowincji Santo Domingo de los Tsáchilas „napisała” list obrazkowy
 a. Następnie zrobiła jego zdjęcie i przesłała je wszystkim głuchym osobom, które miała w swoich kontaktach. Jednak wśród adresatów znalazła się też słysząca kobieta. Szybko odpisała z prośbą o wyjaśnienie. Ponieważ Johana nie rozumiała jej pytań, z tą kobietą skontaktowała się słysząca pionierka o imieniu Rhonda.
Kobieta ta wyjaśniła Rhondzie, że obrazki przysłane przez Johanę ją zaciekawiły. Zapytała, czy w Biblii są jeszcze inne wersety, które mówią o tym, co się obecnie dzieje na świecie. Rhonda przeczytała jej Łukasza 21:10, 11 i przesłała jej linki do filmów Dlaczego Bóg dopuszcza cierpienia? i Dlaczego Bóg stworzył ziemię? Kobieta zgodziła się na kolejną rozmowę.
Podobnie jak uwięziony apostoł Paweł nie przestawał ‛dawać dokładnego świadectwa o Królestwie Bożym’, tak nasi bracia wykorzystują każdą okazję, żeby głosić, nawet gdy nie mogą wychodzić z domów (Dzieje 28:23).
a Ponieważ wielu głuchych ma trudności ze zrozumieniem tekstów pisanych, wielu głosicieli na tym terenie wyjaśnia różne pojęcia nie wyrazami, ale rysując obrazki. Często wykorzystują technikę nazywaną „mapa myśli”, w której poszczególne zagadnienia są przedstawiane za pomocą obrazków.","23 KWIETNIA 2020
EKWADOR",https://www.jw.org/open?docid=702020205&prefer=lang&wtlocale=P
AKTUALIZACJA — APELACJA ODRZUCONA | Brat Aleksiej Smiełow trwa dzięki pomocy Jehowy,"Dnia 7 września 2022 roku Sąd Najwyższy Karelii odrzucił odwołanie brata Aleksieja Smiełowa. Zasądzona kara grzywny stała się prawomocna.
Dnia 21 kwietnia 2022 roku Sąd Miejski w Kondopodze (Karelia) skazał Aleksieja na grzywnę w wysokości 400 000 rubli (ok. 23 000 złotych).
Kalendarium wydarzeń
23 lipca 2019
Władze wszczynają przeciwko Aleksiejowi postępowanie karne, ponieważ uznały, że jest jednym z przywódców zdelegalizowanej organizacji i bierze udział w organizowaniu spotkań religijnych oraz „działalności propagandowej”
31 lipca 2019
Funkcjonariusze Federalnej Służby Bezpieczeństwa (FSB) przeszukują 15 mieszkań i miejsc pracy Świadków Jehowy w Kondopodze i Pietrozawodsku. Podając się za hydraulików, wchodzą do mieszkania Smiełowów i przeprowadzają rewizję. Aleksiej i jego żona Irina zostają zabrani do miejscowego biura FSB na przesłuchanie. Później funkcjonariusze przewożą Aleksieja do głównej siedziby FSB w Pietrozawodsku. Około wpół do dwunastej w nocy Aleksiej zostaje wypuszczony — pod warunkiem że nie opuści rodzinnego miasta
7 sierpnia 2019
Aleksiej zostaje postawiony w stan oskarżenia na podstawie artykułu 282.2 (paragraf 1) Kodeksu karnego Federacji Rosyjskiej
9 kwietnia 2020
Z powodu pandemii COVID-19 śledztwo zostaje zawieszone
8 czerwca 2020
Śledztwo zostaje wznowione
Informacje o oskarżonym
Aleksiej Smiełow
Urodzony: 1974 (Kondopoga)
Z życiorysu: W młodości osiągał świetne wyniki w hokeju i pływaniu. Najpierw pracował jako mechanik w zakładzie celulozowo-papierniczym, a przez ostatnich kilka lat — jako inżynier mechanik. W 1993 roku poznał Irinę, z którą dwa lata później się ożenił. Mają troje dzieci, a dwójka z nich nadal z nimi mieszka
Aleksiej od młodości zastanawiał się, co się dzieje po śmierci. W czasie studium Biblii z pomocą Świadków Jehowy dowiedział się o nadziei na zmartwychwstanie. Pod wpływem wiedzy z Biblii postanowił dostosować swoje życie do jej zasad. Został ochrzczony w roku 2004
Osobiste spostrzeżenia
Czy widziałeś, jak Jehowa pomaga ci w tym trudnym okresie?
W czasie tych prób moja więź z Jehową jeszcze się wzmocniła. Widziałem, jak Jehowa pomaga mi rozwiązywać różne problemy. Na przykład podczas rewizji skonfiskowano nam wszystkie urządzenia przenośne. To oznaczało, że nie będziemy mogli korzystać z pokarmu duchowego ani z zebrań. Modliliśmy się do Jehowy, żeby nam pomógł. I taka pomoc szybko nadeszła ze strony naszych współwyznawców. Dosłownie parę dni później mieliśmy już telefony i tablet. Mogliśmy czytać tekst dzienny i Biblię. Uznaliśmy to za wyjątkowe błogosławieństwo od Jehowy.
Jakich rad udzieliłbyś osobom, które chcą się przygotować na prześladowania?
Nie bójcie się nikogo ani niczego! Nasz Ojciec ma wszystko pod kontrolą (2 Kronik 16:9a). Pamiętajcie, jaki to wielki zaszczyt uświęcać imię Jehowy i stawać po Jego stronie w kwestii powszechnego zwierzchnictwa!
Tak jak Aleksiej jesteśmy przekonani, że Jehowa nadal będzie ‛ukazywał swoją siłę dla dobra’ wszystkich tych, którzy cierpią z powodu prześladowań (2 Kronik 16:9, przypis).","3 LUTEGO 2022
ROSJA",https://www.jw.org/open?docid=702022059&prefer=lang&wtlocale=P
Przeniesienie Biura Oddziału we Włoszech posuwa się naprzód mimo różnych przeciwności,"Mimo kryzysu ekonomicznego i zdrowotnego przeniesienie włoskiego Biura Oddziału Świadków Jehowy do Bolonii posuwa się naprzód. Dnia 5 września 2020 roku osiągnięto ważny etap tego projektu — ukończono pierwszy budynek mieszkalny. Zgodnie z planem nowe Biuro Oddziału ma być gotowe w całości do końca 2023 roku.
Przedsięwzięcie to nadzoruje Komitet Budowy złożony z pięciu braci. Prace projektowe i budowlane związane z właśnie ukończonym budynkiem zlecono firmie zewnętrznej. Budowa rozpoczęła się we wrześniu 2018 roku.
W 2019 roku wiele włoskich firm boleśnie odczuło poważny kryzys ekonomiczny. Podwykonawca zmuszony był przerwać i zreorganizować prace. Na szczęście duża część prac budowlanych była już wtedy wykonana, co skróciło przerwę.
Wnętrze mieszkania
Na początku 2020 roku północne Włochy, w tym Bolonię, dotknęła pandemia COVID-19. Władze lokalne i krajowe zamroziły wiele form działalności, w tym projekty budowlane. Ale po miesiącu niektóre ograniczenia zostały zdjęte i prace można było kontynuować przy zachowaniu ogólnych wytycznych zdrowotnych oraz zasad bezpieczeństwa wprowadzonych przez naszą organizację.
Brat Paolo Comparato z Komitetu Budowlanego opowiada: „Dziękujemy Jehowie za takie ekscytujące możliwości. Bez Jego ducha nie bylibyśmy w stanie pokonać wszystkich przeciwności”.
Cristina Dallacasa, prezes firmy wykonującej prace budowlane, powiedziała: „Cieszymy się, że Świadkowie Jehowy wybrali nas, żebyśmy zbudowali jeden z ich najważniejszych budynków we Włoszech. Działamy razem jako zespół, dzięki czemu pokonaliśmy wszystkie przeciwności, które się wyłoniły. Świadkowie Jehowy bardzo się przykładają do swoich projektów, a szczególną uwagę zwracają na bezpieczeństwo osób na placu budowy”. Na koniec dodała: „Przede wszystkim cieszę się, że mam do czynienia z ludźmi uczciwymi i godnymi zaufania. To bardzo pokrzepiające w tym okresie kryzysu społecznego i gospodarczego”.
Jesteśmy przekonani, że Jehowa w dalszym ciągu będzie wspierał to przedsięwzięcie, żeby przysparzało chwały Jego imieniu (Psalm 127:1).","16 LISTOPADA 2020
WŁOCHY",https://www.jw.org/open?docid=702020456&prefer=lang&wtlocale=P
Burza tropikalna Ana w południowo-wschodniej części Afryki,"W dniach 24 i 25 stycznia 2022 roku Malawi i Mozambik nawiedziła niszczycielska burza tropikalna Ana. Wywołała powodzie i wichury, które spowodowały w tych krajach ogromne zniszczenia. W wyniku burzy zginęło kilkadziesiąt ludzi. Niektóre drogi stały się nieprzejezdne, a tysiące osób zostało bez dachu nad głową.
Skutki odczuwane przez naszych współwyznawców
Malawi
Niestety, żona naszego brata, która nie była Świadkiem Jehowy, oraz dwoje ich dzieci w wieku 3 i 5 lat utonęli, kiedy ich łódź się wywróciła
1 siostra i 7-letnia córka małżeństwa Świadków zostały ranne
Około 1000 głosicieli musiało opuścić swoje domy
2 Sale Królestwa zostały nieznacznie uszkodzone
Około 100 domów zostało poważnie uszkodzonych
Co najmniej 100 domów zostało zniszczonych
Mozambik
Nikt z naszych braci i sióstr nie stracił życia
2 braci zostało rannych
381 głosicieli musiało opuścić swoje domy
3 Sale Królestwa zostały nieznacznie uszkodzone
3 Sale Królestwa zostały poważnie uszkodzone
3 Sale Królestwa zostały zniszczone
51 domów zostało nieznacznie uszkodzonych
96 domów zostało poważnie uszkodzonych
79 domów zostało zniszczonych
Pomoc
W obu krajach utworzono Komitety Pomocy Doraźnej (KPD)
KPD dostarczają poszkodowanym żywność i wodę pitną oraz zapewniają inną praktyczną pomoc
Wszystkie działania są prowadzone zgodnie z zasadami bezpieczeństwa związanymi z pandemią COVID-19
Jesteśmy przekonani, że Jehowa będzie wspierał naszych współwyznawców w tym trudnym dla nich czasie (Psalm 46:1).","9 LUTEGO 2022
WIADOMOŚCI ZE ŚWIATA",https://www.jw.org/open?docid=702022122&prefer=lang&wtlocale=P
Epidemia koronawirusa,"Biuro Główne Świadków Jehowy bacznie monitoruje sytuację w związku z rozprzestrzenianiem się nowego koronawirusa wywołującego chorobę COVID-19. Z proroctw biblijnych wiemy, że epidemie są nieodłączną częścią znaku dni ostatnich (Łukasza 21:11). Gdy dochodzi do epidemii, mądrze jest poczynić stosowne kroki, żeby chronić siebie oraz innych (Przysłów 22:3).
Niektórzy zapewne zastanawiają się, jak sobie radzą nasi współwyznawcy na terenach, na które dotarł wirus. Wybuch epidemii COVID-19 w dużym stopniu wpłynął na działalność Biur Oddziałów i zborów w Japonii, Korei Południowej, Włoszech i innych krajach. W niektórych Biurach Oddziałów trzeba było odwołać umówione wycieczki i wizyty zaproszonych gości. W innych miejscach władze nałożyły ograniczenia na organizowanie większych zgromadzeń publicznych, przez co trzeba było anulować zgromadzenia obwodowe. Ponadto w niektórych rejonach zbory musiały zmienić sposoby prowadzenia służby kaznodziejskiej i zebrań zborowych. Mimo tych trudności nasi bracia wciąż budują się pod względem duchowym i zachęcają się nawzajem (Judy 20, 21).
Nasi współwyznawcy dotknięci tą sytuacją przekonali się o praktyczności poniższych zasad. Pomogą one również tobie i twojej rodzinie, gdyby w waszej okolicy doszło do wzrostu zachorowań.
Nie panikuj. Dobrze jest być czujnym i stosować rozsądne środki ostrożności, ale nie należy popadać w przesadę; wszelkie działania powinno się podejmować pod wpływem faktów, a nie ze strachu (Przysłów 14:15; Izajasza 30:15).
Trzymaj się zaleceń i wytycznych władz. W trosce o zdrowie i bezpieczeństwo publiczne miejscowe władze często wprowadzają różne środki zapobiegawcze lub ograniczenia. Warto być dobrze poinformowanym i stosować się do zaleceń władz (Rzymian 13:1).
Dbaj o higienę. Wielkie znaczenie ma regularne mycie rąk mydłem i wodą połączone z używaniem zawierającego alkohol środka odkażającego. Ponadto należy czyścić często dotykane powierzchnie w domu i w Sali Królestwa. Oprócz tego specjaliści odradzają podawanie rąk na przywitanie, bo sprzyja to rozprzestrzenianiu choroby. Światowa Organizacja Zdrowia i polskie Ministerstwo Zdrowia wydały dodatkowe zalecenia związane z koronawirusem.
Okazuj miłość innym. Wszyscy wiemy, jak ważne jest korzystanie z chrześcijańskich zebrań i branie udziału w służbie kaznodziejskiej, ale jeśli jesteś chory, najlepiej pozostać w domu, żeby nie zarażać innych. Jest to wyrazem miłości braterskiej i chroni naszych współwyznawców oraz inne osoby (Mateusza 22:39).
Stosuj się do tymczasowych zmian wprowadzonych w zborze. W rejonach, gdzie występuje choroba, konieczne może się okazać tymczasowe odwołanie przez Biuro Oddziału zebrań zborowych, zgromadzeń i innych wydarzeń teokratycznych. Tak właśnie się stało w niektórych miejscach, gdzie odnotowano największą zachorowalność na chorobę COVID-19, na przykład w pewnych regionach Japonii, Korei Południowej i Włoch. W zależności od miejscowych warunków starsi mogą udostępnić głosicielom nagrania programu zebrań, które można sobie odtworzyć w domu. Jeśli pozwalają na to przepisy prawne, głosiciele mogą brać udział w służbie przez telefon, wysyłać wiadomości tekstowe, e-maile lub listy.
DODATKOWE INFORMACJE W NASZYCH PUBLIKACJACH
Wybrane publikacje zawierające pomocne zasady związane z ograniczaniem rozprzestrzeniania się chorób:
„Broń się przed chorobami”, Przebudźcie się! nr 6 z roku 2016, strony 4-6
„Sposoby na lepsze zdrowie”, Przebudźcie się! z czerwca 2015, strony 2-7
„Możesz być zdrowszy: Sposób 4 — Chroń się przed chorobami”, Przebudźcie się! z marca 2011, strona 7","3 MARCA 2020
WIADOMOŚCI ZE ŚWIATA",https://www.jw.org/open?docid=702020168&prefer=lang&wtlocale=P
Seria wybuchów przyczyną ofiar śmiertelnych i zniszczeń w Gwinei Równikowej,"Miejsce
Dzielnica Mondong Nkuantoma w mieście Bata, Gwinea Równikowa
Rodzaj klęski żywiołowej
7 marca 2021 roku w koszarach wojskowych w największym mieście Gwinei Równikowej doszło do serii wybuchów. Spowodowały one rozległe zniszczenia
Skutki odczuwane przez naszych współwyznawców
12 głosicieli odniosło lekkie obrażenia
42 głosicieli musiało się ewakuować
9-letnia córka naszej siostry jest w stanie krytycznym
Niektórzy głosiciele stracili bliskich niebędących Świadkami Jehowy
Zniszczenia
23 domy zostały nieznacznie uszkodzone
6 domów zostało poważnie uszkodzonych
6 domów zostało zniszczonych
Pomoc
Do koordynowania akcji niesienia pomocy utworzono Komitet Pomocy Doraźnej. Współpracuje on z nadzorcami obwodów i miejscowymi starszymi, żeby ocenić stopień zniszczeń oraz zakres potrzebnej pomocy
Nadzorcy obwodów współpracują ze starszymi, żeby zapewnić głosicielom wsparcie duchowe
Wszystkie działania są prowadzone zgodnie z zasadami bezpieczeństwa związanymi z pandemią COVID-19
Modlimy się do Jehowy, żeby dalej wspierał braci i siostry dotkniętych tą klęską (Psalm 46:1).","16 MARCA 2021
GWINEA RÓWNIKOWA",https://www.jw.org/open?docid=702021196&prefer=lang&wtlocale=P
Dyrekcja polskiego szpitala wyraża wdzięczność Świadkom Jehowy,"Nasi bracia w Warszawie otrzymali od personelu szpitala w Słupcy list z podziękowaniami za przesłane Biblie.
Siostra Helena Krupa
W tym szpitalu leczy się wielu pacjentów chorych na COVID-19. Przedstawiciel administracyjny tej placówki chciał zapewnić pracownikom i pacjentom materiały, które mogłyby ich zachęcić i pokrzepić. Przypomniał sobie, że żona jego kolegi, Helena Krupa, jest Świadkiem Jehowy i bardzo ceni Biblię. Dlatego skontaktował się z nią i zapytał, czy pomogłaby mu zdobyć kilka egzemplarzy dla szpitala.
Siostra Helena, która mieszka w Warszawie, przekazała tę prośbę starszym w swoim zborze, a oni przygotowali przesyłkę. Umieścili w niej sześć egzemplarzy zrewidowanego Pisma Świętego w Przekładzie Nowego Świata i różne publikacje biblijne. Ponadto bracia napisali list, w którym wyjaśnili, co wyróżnia ten przekład. Szczególnie podkreślili, że zawiera on imię Boże — Jehowa.
W odpowiedzi dyrekcja szpitala przesłała list z serdecznym podziękowaniem „za wymierną pomoc, zaangażowanie i wrażliwość na potrzeby drugiego człowieka”. Napisano w nim też: „W tym trudnym czasie, w którym każdy żyje w nieustannej trosce o życie, zdrowie, rodzinę, najbliższych, pracę czy instytucję, Szanowni Państwo znaleźli siły, żeby pomyśleć o innych (...). Świadomość, że nie pozostaliśmy sami z naszymi problemami, dodała nam sił do dalszych zmagań z epidemią i pomogła zmierzyć się z codziennymi obciążeniami w działalności medycznej”.
Odczucia wyrażone w tym liście dobrze pokazują, że dzięki temu, co zapewnia nam Jehowa, możemy nieść innym pocieszenie i nadzieję (Rzymian 15:4).","22 MARCA 2021
POLSKA",https://www.jw.org/open?docid=702021185&prefer=lang&wtlocale=P
Akcja niesienia pomocy w Indonezji wzmacnia miłość między naszymi braćmi i siostrami i przynosi chwałę Jehowie,"Dnia 4 kwietnia 2021 roku cyklon Seroja spowodował duże zniszczenia w Indonezji. Świadkowie Jehowy udzielili pomocy swoim współwyznawcom. Naprawiono wiele domów. Co więcej, umocniły się więzi chrześcijańskiej miłości między braćmi i siostrami. A osoby, które to wszystko obserwowały, z uznaniem wypowiadały się o Jehowie.
Siostra Ela Ludjipau samotnie wychowuje dzieci. Jej uszkodzony dom został naprawiony pod nadzorem Komitetu Pomocy Doraźnej (KPD). Siostra mówi: „Chociaż mieszkam sama z dziećmi, nigdy nie poczułam się samotna, bo bracia i siostry cały czas mnie wspierali”. Z kolei siostra Yuliana Baunsele powiedziała: „Po tej klęsce bracia od razu przyszli mi z pomocą. Kiedy ich zobaczyłam, jeszcze bardziej się upewniłam, że Jehowa naprawdę się o mnie troszczy”.
Brat Dicky Thome, członek KPD, opowiada: „To prawdziwa radość patrzeć, jak Jehowa pomaga naszym braciom i siostrom w potrzebie. Byli bardzo wdzięczni za udzieloną im pomoc. Naprawdę ufali Jehowie. Kiedy to widzieliśmy, byliśmy bardzo wzruszeni. To umocniło też naszą wiarę”.
Tę miłość w działaniu dostrzegli nie tylko nasi bracia i siostry. Brat Marsel Banunaek i jego rodzina mieszkają na terenie, gdzie dochodzi do konfliktów plemiennych. Ich sąsiedzi sprzeciwiali się Świadkom Jehowy. Kiedy jednak zobaczyli, jak tej rodzinie pomagają ich współwyznawcy z różnych plemion, niektórzy mówili: „Świadkowie Jehowy są zupełnie inni, niż słyszeliśmy”. Brat Banunaek wyjaśnia: „Sąsiedzi byli pod wielkim wrażeniem naszej miłości i jedności. Również krewni dostrzegli życzliwość, jaka wśród nas panuje. Teraz pytają się o nasze wierzenia. Jesteśmy wdzięczni, że mamy taką wspaniałą duchową rodzinę!”.
Rodzina Nenosabanów przed swoim naprawionym domem
Przedstawicielka miejscowych władz, pani Yosi Duli Ottu, pochwaliła KPD za akcję niesienia pomocy i stosowanie się do zasad bezpieczeństwa związanych z pandemią COVID-19. Wszystkie te działania określiła jako „wzorowe”. Zwracając się do KPD, powiedziała: „Jestem pod ogromnym wrażeniem tego, co zrobiliście dla swoich przyjaciół. Szybko i sprawnie udzieliliście pomocy poszkodowanym. Jesteście do tego bardzo dobrze przygotowani i świetnie wyposażeni”.
Klęski żywiołowe mogą zniszczyć rzeczy materialne, ale nie mogą zniszczyć prawdziwej chrześcijańskiej miłości i jedności. Bardzo nas to cieszy, kiedy widzimy, że „szlachetne uczynki” naszych braci i sióstr wzmacniają wzajemną miłość i pobudzają innych do ‛wychwalania naszego Ojca’, Jehowy (Mateusza 5:16).","24 CZERWCA 2021
INDONEZJA",https://www.jw.org/open?docid=702021291&prefer=lang&wtlocale=P
Pierwsza Sala Królestwa ponownie oddana do użytku po 85 latach,"W 1935 roku Joseph Rutherford, ówczesny prezes Towarzystwa Strażnica, przyjechał na budowę obiektu przy ulicy Pensacola 1228 w Honolulu na Hawajach. Ten niewielki budynek uznaje się za pierwszy na świecie noszący oficjalnie nazwę „Sala Królestwa”. W ciągu następnych dziesięcioleci widział on wielki wzrost w tej okolicy. Dzisiaj, 85 lat później, w tej Sali Królestwa spotykają się cztery zbory, a zebrania odbywają się w pięciu językach, w tym pidżynem hawajskim
 a.
Sala Królestwa krótko po zbudowaniu w roku 1935
Po renowacji tego historycznego budynku nasi bracia zaprosili sąsiadów, urzędników i inne osoby na dni otwarte, które zorganizowano od 11 do 15 lutego 2020 roku, jeszcze przed pandemią choroby COVID-19. Goście zwiedzali obiekt, oglądali wystawę historyczną i słuchali prezentacji dotyczącej współczesnej działalności organizacji Jehowy. 16 lutego podczas uroczystości oddania Sali do użytku okolicznościowe przemówienie wygłosił brat David Splane z Ciała Kierowniczego Świadków Jehowy.
Pewna siostra, która pomagała w przygotowaniach, powiedziała: „Chociaż w trakcie tych dni otwartych nie głosiliśmy, czuliśmy, że zostało dane ogromne świadectwo wielu ludziom, którzy nigdy wcześniej nie słyszeli o Świadkach Jehowy”.
Wydarzenie to pomogło braciom i siostrom lepiej zrozumieć naszą bogatą historię na Hawajach i osobiście zobaczyć spełnianie się słów: „Na wyspach morskich będą sławić imię Jehowy, Boga Izraela” (Izajasza 24:15).
a W czasie obecnej pandemii choroby COVID-19 wszystkie zebrania zborowe w USA odbywają się w trybie wideokonferencji, a nie w Salach Królestwa.","22 KWIETNIA 2020
STANY ZJEDNOCZONE",https://www.jw.org/open?docid=702020224&prefer=lang&wtlocale=P
" ARTYKUŁ DO STUDIUM NR 27
Naśladuj wytrwałość Jehowy","„Dzięki wytrwałości zachowacie swoje życie” (ŁUK. 21:19).
PIEŚŃ 114 Okazujmy cierpliwość
W SKRÓCIE
 *
1, 2. Jak słowa Jehowy zapisane w Izajasza 65:16, 17 pomagają nam się nie poddawać?
„NIE PODDAWAJ SIĘ!” Tak brzmiała myśl przewodnia kongresów w roku 2017. Program pokazał nam, jak możemy wytrwale znosić różne próby. Od tamtej pory minęły cztery lata i wciąż żyjemy w tym niegodziwym świecie.
2 Jakie trudności ostatnio na ciebie spadły? Śmierć członka rodziny lub bliskiego przyjaciela? Zagrażająca życiu choroba? Problemy związane z podeszłym wiekiem? A może dosięgła cię klęska żywiołowa albo padłeś ofiarą przemocy lub prześladowań? Albo zmagasz się ze skutkami pandemii COVID-19? Nie możemy doczekać się czasu, kiedy to wszystko odejdzie w niepamięć i nigdy się nie powtórzy! (Odczytaj Izajasza 65:16, 17).
3. Co musimy teraz robić i dlaczego?
3 Życie w tym świecie jest trudne, a w przyszłości możemy stanąć przed jeszcze większymi wyzwaniami (Mat. 24:21). Bez wątpienia musimy cały czas wzmacniać swoją wytrwałość. Jezus powiedział: „Dzięki wytrwałości zachowacie swoje życie” (Łuk. 21:19). W umacnianiu tego przymiotu pomoże nam rozmyślanie o tym, jak inni wytrwale znoszą próby podobne do naszych.
4. Dlaczego możemy powiedzieć, że Jehowa jest najlepszym przykładem wytrwałości?
4 Kto jest najlepszym przykładem wytrwałości? Jehowa. Dla niektórych może to być zaskakujące. Pomyślmy jednak: Ten świat pozostaje pod kontrolą Diabła i jest pełen problemów. Jehowa ma moc w jednej chwili to zmienić, ale czeka, aż nadejdzie na to wyznaczony dzień (Rzym. 9:22). Dopóki to nie nastąpi, wytrwale znosi tę
 sytuację. Omówmy teraz dziewięć rzeczy, które Jehowa postanowił znosić.
CO JEHOWA POSTANOWIŁ ZNOSIĆ
5. Jak imię Boże jest oczerniane i jakie budzi to w tobie uczucia?
5 Oczernianie Jego imienia. Jehowa kocha swoje imię i chce, żeby wszyscy je szanowali (Izaj. 42:8). Ale od jakichś 6000 lat jest ono oczerniane (Ps. 74:10, 18, 23). Wszystko zaczęło się w ogrodzie Eden. Diabeł (co znaczy „oszczerca”) oskarżył Boga, że pozbawia Adama i Ewę czegoś, czego potrzebują do szczęścia (Rodz. 3:1-5). Od tamtej pory Jehowa cały czas jest fałszywie oskarżany, że zabrania ludziom tego, czego naprawdę potrzebują. Oczernianie imienia Jehowy bardzo bolało Jezusa. Dlatego nauczył swoich naśladowców modlić się: „Nasz Ojcze w niebie, niech będzie uświęcone Twoje imię” (Mat. 6:9).
6. Dlaczego Jehowa wyznaczył tyle czasu na rozstrzygnięcie kwestii dotyczącej Jego zwierzchnictwa?
6 Sprzeciw wobec Jego władzy. Jehowa ma pełne prawo sprawować władzę nad niebem i ziemią, a sposób, w jaki to robi, jest najlepszy (Obj. 4:11). Ale pod wpływem Diabła wielu aniołów i ludzi zaczęło myśleć, że Bóg wcale nie ma do tego prawa. Kwestii dotyczącej słuszności zwierzchnictwa Jehowy nie dało się rozstrzygnąć z dnia na dzień. Kierując się mądrością, Bóg dał wystarczająco dużo czasu, by ludzie przekonali się, że bez Jego pomocy są skazani na porażkę (Jer. 10:23). Dzięki cierpliwości Jehowy kwestia ta zostanie rozstrzygnięta raz na zawsze. Nikt nie będzie miał wątpliwości, że Jego władza jest najlepsza i że tylko Jego Królestwo może zaprowadzić na ziemi prawdziwy pokój i bezpieczeństwo.
7. Kto zbuntował się przeciwko Jehowie i co czeka te osoby?
7 Bunt niektórych Jego dzieci. Jehowa stworzył swoje niebiańskie i ziemskie dzieci jako doskonałe, bez żadnych wad. Ale jeden z aniołów, nazwany potem Szatanem (czyli „przeciwnikiem”), zbuntował się przeciwko Niemu i nakłonił do tego Adama i Ewę. Z czasem do buntu przyłączyli się inni aniołowie i ludzie (Judy 6). Nawet Izraelici, członkowie narodu wybranego przez Boga, odrzucili Go i zaczęli wielbić fałszywe bóstwa (Izaj. 63:8, 10). Jehowa miał podstawy, żeby czuć się zdradzony. Ale wytrwale to znosi. I dalej będzie znosił, aż nadejdzie czas na usunięcie wszystkich buntowników. Przyniesie to ogromną ulgę tym, którzy są wobec Niego lojalni i tak jak On okazują wytrwałość!
8, 9. Jakie kłamstwa są rozpowszechniane o Jehowie i jak możemy na nie reagować?
8 Ciągłe kłamstwa Szatana. Szatan oskarżył Hioba, że służy Jehowie z samolubnych pobudek. Jednocześnie rzucił oskarżenie na wszystkich wiernych sług Jehowy oraz na Niego samego (Hioba 1:8-11; 2:3-5). Nie przestaje tego robić aż do dzisiaj (Obj. 12:10). Udowadniamy, że Szatan kłamie, gdy z miłości do Jehowy wytrwale znosimy próby i jesteśmy wobec Niego lojalni. Tak jak Hiob, za naszą wytrwałość zostaniemy nagrodzeni (Jak. 5:11).
9 Szatan posługuje się religiami fałszywymi, żeby wmawiać ludziom, że Jehowa jest okrutny i sprowadza na nich cierpienia. Kiedy umiera dziecko, niektórzy
 duchowni mówią, że Bóg zabrał je do nieba, bo potrzebował kolejnego anioła. To bezczelne kłamstwo! My wiemy, jaka jest prawda. Gdy dotyka nas ciężka choroba albo umiera nam ktoś bliski, nigdy nie oskarżamy naszego Boga. Przeciwnie, wierzymy, że w przyszłości odwróci On wszystkie skutki zła. Mówmy więc tym, którzy chcą słuchać, jak kochającym Bogiem jest Jehowa. Wtedy będzie ‛mógł odpowiedzieć temu, który szyderczo Go oskarża’ (Prz. 27:11).
10. Czego o Jehowie dowiadujemy się z Psalmu 22:23, 24?
10 Cierpienia Jego drogich sług. Jehowa jest pełen współczucia. Kiedy cierpimy z powodu prześladowań, chorób lub własnej niedoskonałości, bardzo to przeżywa (odczytaj Psalm 22:23, 24). Wczuwa się w nasz ból; chce usunąć nasze cierpienia i na pewno to zrobi (por. Wyjścia 3:7, 8; Izaj. 63:9). Nadejdzie dzień, gdy „otrze z (...) [naszych] oczu wszystkie łzy. Nie będzie już śmierci, smutku, krzyku ani bólu” (Obj. 21:4).
11. Jakimi uczuciami Jehowa darzy swoich wiernych sług, którzy umarli?
11 Rozłąka z przyjaciółmi, którzy zmarli. Jakimi uczuciami Jehowa darzy swoich wiernych sług, którzy umarli? Bardzo pragnie znowu ich zobaczyć! (Hioba 14:15). Czy potrafisz sobie wyobrazić, jak tęskni za swoim przyjacielem Abrahamem? (Jak. 2:23). Albo za Mojżeszem, z którym rozmawiał „twarzą w twarz”? (Wyjścia 33:11). I pomyśl, jak bardzo pragnie usłyszeć Dawida i innych psalmistów, którzy znowu będą wysławiać Go pięknymi pieśniami! (Ps. 104:33). Chociaż ci wszyscy przyjaciele
 Jehowy zasnęli snem śmierci, On o nich nie zapomniał (Izaj. 49:15). Pamięta każdy szczegół ich osobowości. Biblia mówi, że „z Jego punktu widzenia oni wszyscy żyją” (Łuk. 20:38, przypis). Pewnego dnia przywróci im życie i będzie znowu słuchał ich szczerych modlitw oraz odbierał od nich cześć. Jeśli straciłeś kogoś bliskiego, te myśli mogą cię bardzo pocieszyć.
12. Co w dniach ostatnich sprawia Jehowie ból?
12 Krzywdy wyrządzane przez niegodziwych. Kiedy w Edenie zaczął się bunt, Jehowa wiedział, że zanim sytuacja się poprawi, będzie coraz gorzej. On nienawidzi niegodziwości, niesprawiedliwości i przemocy, tak powszechnych w dniach ostatnich. Od zawsze troszczy się o słabych i bezbronnych, na przykład o wdowy i sieroty (Zach. 7:9, 10). A szczególny ból sprawia Mu widok Jego wiernych sług, którzy są prześladowani i więzieni. Bądź pewien, że Jehowa kocha wszystkich, którzy tak jak On okazują wytrwałość.
13. Jak bardzo zdeprawowana jest ludzkość i co Jehowa z tym zrobi?
13 Upadek moralny ludzkości. Szatan uwielbia deprawować ludzi stworzonych na obraz Boży. Kiedy w czasach Noego Jehowa „widział, że ogromna jest niegodziwość człowieka”, „żałował, że uczynił ludzi na ziemi, i bardzo się smucił” (Rodz. 6:5, 6, 11). Czy od tamtej pory warunki na świecie się poprawiły? Z pewnością nie! Diabeł musi się bardzo cieszyć, widząc, jak powszechne stały się niemoralne kontakty seksualne między osobami przeciwnej lub tej samej płci (Efez. 4:18, 19). Szczególną satysfakcję ma wtedy, gdy do grzechu udaje mu się nakłonić któregoś ze sług Jehowy. Kiedy wyznaczony przez Jehowę czas dobiegnie końca, pokaże On, jak bardzo nienawidzi niemoralnego postępowania.
14. Jak człowiek traktuje Boże dzieła stwórcze?
14 Niszczenie Jego dzieł stwórczych. Panowanie człowieka przynosi szkodę nie tylko jemu samemu, ale też ziemi i zwierzętom, które Jehowa powierzył jego opiece (Rodz. 1:28; Kazn. 8:9). Według pewnych ekspertów działania człowieka mogą w najbliższej przyszłości doprowadzić do wyginięcia miliona gatunków. Nic dziwnego, że ich zdaniem środowisko naturalne jest poważnie zagrożone! Na szczęście Jehowa obiecuje „zniszczyć tych, którzy niszczą ziemię”, i przywrócić na niej raj (Obj. 11:18; Izaj. 35:1).
CZEGO UCZYMY SIĘ Z WYTRWAŁOŚCI JEHOWY
15, 16. Co powinno nas motywować do okazywania wytrwałości? Podaj przykład.
15 Nasz niebiański Ojciec wytrwale znosi wszystkie te smutne rzeczy już od tysięcy lat (zobacz ramkę „
 Co Jehowa wytrwale znosi”). Mógłby usunąć ten zły świat w każdej chwili. Ale Jego cierpliwość przynosi nam korzyści. Pomyślmy o następującym przykładzie: Mąż i żona dowiadują się, że ich nienarodzone dziecko ma poważną wadę. Będzie cierpiało i w końcu umrze przedwczesną śmiercią. Mimo to rodzice — chociaż wiedzą, że będzie ich to wiele kosztować — z radością witają je na świecie. Miłość do niego dodaje im sił do wytrwałego znoszenia wszelkich trudności i zapewniania mu najlepszej możliwej opieki.
 16 Podobnie wszyscy potomkowie Adama i Ewy rodzą się z wadą — z niedoskonałością. Mimo to Jehowa ich kocha i się o nich troszczy (1 Jana 4:19). I w przeciwieństwie do rodziców z podanego przykładu jest w stanie naprawić sytuację. Wyznaczył już dzień, kiedy odwróci skutki wszelkich nieszczęść dotykających dziś ludzkość (Mat. 24:36). Czy Jego miłość nie powinna nas motywować, żebyśmy również okazywali wytrwałość tak długo, jak to konieczne?
 Co Jehowa wytrwale znosi
1. Oczernianie Jego imienia
2. Sprzeciw wobec Jego władzy
3. Bunt niektórych Jego dzieci
4. Ciągłe kłamstwa Szatana
5. Cierpienia Jego drogich sług
6. Rozłąkę z przyjaciółmi, którzy zmarli
7. Krzywdy wyrządzane przez niegodziwych
8. Upadek moralny ludzkości
9. Niszczenie Jego dzieł stwórczych
17. Jak w okazywaniu wytrwałości pomagają nam słowa z Hebrajczyków 12:2, 3?
17 Jehowa daje doskonały przykład wytrwałości. A Jezus doskonale Go naśladuje. Będąc na ziemi, ze względu na nas wytrwale znosił ‛wrogie słowa i hańbę’ oraz ‛przetrwał pal męki’ (odczytaj Hebrajczyków 12:2, 3). Niewątpliwie sił dodawał mu przykład Jehowy. I może dodać sił również nam.
18. Co jest możliwe dzięki cierpliwości Jehowy w myśl 2 Piotra 3:9?
18 Odczytaj 2 Piotra 3:9. Jehowa wie, kiedy jest najlepszy moment na usunięcie tego niegodziwego świata. Ponieważ jest cierpliwy, miliony ludzi mogły się do Niego przybliżyć i zacząć oddawać Mu cześć. Wszyscy oni bardzo się cieszą, że Jehowa tak długo okazuje cierpliwość. Dzięki temu mogli się urodzić, pokochać Go i oddać Mu swoje życie. A kiedy wytrwają do końca i otrzymają za to nagrodę, nie będzie wątpliwości, że wytrwałość Jehowy nie poszła na marne.
19. Na co powinniśmy być zdecydowani i jaka będzie nasza nagroda?
19 Od Jehowy uczymy się, jak znosić trudności z radością. Mimo bólu i cierpień powodowanych przez Szatana Jehowa cały czas jest „szczęśliwym Bogiem” (1 Tym. 1:11). My też możemy zachowywać radość, cierpliwie czekając, aż uświęci On swoje imię, wykaże słuszność swojego zwierzchnictwa oraz usunie niegodziwość i nasze obecne problemy. Bądźmy więc zdecydowani okazywać wytrwałość. Niech pokrzepia nas myśl, że nasz niebiański Ojciec również ją okazuje. Dzięki temu spełnią się na nas słowa: „Szczęśliwy jest człowiek, który wytrwale znosi próby, bo gdy zyska Boże uznanie, otrzyma koronę życia obiecaną przez Jehowę tym, którzy Go kochają” (Jak. 1:12).
JAK BYŚ ODPOWIEDZIAŁ?
Co w wytrwałości Jehowy robi na tobie największe wrażenie?
Jaką korzyść odniósł Jezus z wytrwałości swojego Ojca?
Dlaczego jesteś zdecydowany okazywać wytrwałość?
PIEŚŃ 139 Czy widzisz siebie w raju?
^ Wszyscy mamy różne problemy. Wielu z nich nie da się obecnie rozwiązać. Po prostu musimy je znosić. Również Jehowa wytrwale znosi wiele rzeczy. W tym artykule omówimy dziewięć z nich. Zobaczymy też, co Jehowa osiąga dzięki wytrwałości i czego się uczymy z Jego przykładu.",,https://www.jw.org/open?docid=2021481&prefer=lang&wtlocale=P
" ARTYKUŁ DO STUDIUM NR 29
Popieraj naszego nadzorcę, Jezusa","„Dano mi wszelką władzę w niebie i na ziemi” (MAT. 28:18).
PIEŚŃ 13 Jezus naszym wzorem
W SKRÓCIE
 *
1. Co jest wolą Jehowy?
 JEHOWA chce, żeby dobra nowina o Królestwie była dzisiaj głoszona po całej ziemi (Marka 13:10; 1 Tym. 2:3, 4). Jest to Jego dzieło i ma tak wielkie znaczenie, że nadzorowanie go powierzył swojemu ukochanemu Synowi. Możemy być pewni, że zgodnie z wolą Jehowy działalność kaznodziejska prowadzona pod umiejętnym nadzorem Jezusa zostanie ukończona, zanim nadejdzie koniec (Mat. 24:14).
2. Co omówimy w tym artykule?
2 W tym artykule omówimy, jak Jezus posługuje się „niewolnikiem wiernym i roztropnym”, żeby dostarczać pokarm duchowy i kierować swoimi naśladowcami w największej działalności kaznodziejskiej w historii (Mat. 24:45). Zastanowimy się też, jak każdy z nas może popierać Jezusa oraz wiernego niewolnika.
JEZUS NADZORUJE DZIEŁO GŁOSZENIA
3. Jaką władzę otrzymał Jezus?
3 Jezus nadzoruje dzieło głoszenia. Skąd możemy mieć taką pewność? Krótko przed wstąpieniem do nieba spotkał się ze swoimi wiernymi naśladowcami na górze w Galilei. Powiedział im: „Dano mi wszelką władzę w niebie i na ziemi”. Zwróćmy uwagę na jego kolejne słowa: „Idźcie więc i pozyskujcie uczniów wśród ludzi ze wszystkich narodów” (Mat. 28:18, 19). Tak więc władza Jezusa obejmuje między innymi nadzorowanie działalności kaznodziejskiej.
4. Skąd wiemy, że Jezus nadal nadzoruje dzieło głoszenia?
 4 Jezus powiedział, że dzieło głoszenia i pozyskiwania uczniów obejmie „wszystkie narody”. Obiecał też, że będzie ze swoimi naśladowcami „przez wszystkie dni aż do zakończenia systemu rzeczy” (Mat. 28:20). Te wypowiedzi wyraźnie wskazują, że działalność kaznodziejska miała być prowadzona pod nadzorem Jezusa aż do naszych czasów.
5. Jaki mamy udział w spełnianiu się proroctwa z Psalmu 110:3?
5 Jezus nie martwił się, że podczas zakończenia systemu rzeczy zabraknie głosicieli. Wiedział, że spełnią się prorocze słowa psalmisty: „Twój lud chętnie stawi się do dyspozycji w dniu, gdy będziesz wyruszał ze swoim wojskiem” (Ps. 110:3). Kiedy uczestniczysz w działalności kaznodziejskiej, popierasz Jezusa oraz wiernego niewolnika i bierzesz udział w spełnianiu się wspomnianego proroctwa. Chociaż działalność ta się rozwija, są pewne wyzwania.
6. Między innymi z jakim wyzwaniem muszą się mierzyć głosiciele Królestwa?
6 Jednym z wyzwań, z jakim muszą się mierzyć głosiciele Królestwa, jest sprzeciw. Odstępcy, przywódcy religijni i politycy przyczyniają się do tego, że wiele osób ma błędne wyobrażenie o naszej działalności. Jeśli nasi krewni, znajomi czy współpracownicy uwierzyli takiej propagandzie, mogą próbować nas powstrzymać od służenia Jehowie i głoszenia. W niektórych krajach sprzeciw przybiera formę zastraszania, gróźb, aresztowania, a nawet uwięzienia. Nie jesteśmy tym zaskoczeni. Jezus zapowiedział: „Z powodu mojego imienia wszystkie narody będą pałać do was nienawiścią” (Mat. 24:9). Sam fakt, że doświadczamy takiej nienawiści, jest dowodem na to, że naśladujemy Jezusa i cieszymy się uznaniem Jehowy (Mat. 5:11, 12). Za tym sprzeciwem stoi Szatan. Ale Jezus jest od niego o wiele potężniejszy! Dobra nowina dociera do ludzi ze wszystkich narodów właśnie dzięki jego wsparciu.
7. Jakie widzisz dowody na to, że spełnia się proroctwo z Objawienia 14:6, 7?
7 Jako głosiciele Królestwa musimy też mierzyć się z barierą językową. W objawieniu danym Janowi Jezus wyjawił, że w naszych czasach dobra nowina pokona tę przeszkodę (odczytaj Objawienie 14:6, 7). Jak to się dzieje? Dajemy możliwość usłyszeć dobrą nowinę o Królestwie jak największej liczbie ludzi. Dzisiaj na całym świecie mogą oni korzystać z naszego serwisu internetowego jw.org, który zawiera oparte na Biblii materiały w przeszło 1000 języków! Ciało Kierownicze wydało zgodę na przetłumaczenie książki Już zawsze ciesz się życiem! — naszego podstawowego narzędzia do pozyskiwania uczniów — na ponad 700 języków. Pokarm duchowy jest też udostępniany w formie nagrań wideo dla niesłyszących oraz publikacji wydawanych pismem brajla dla niewidomych. Wyraźnie dostrzegamy, jak spełniają się proroctwa biblijne. Ludzie „ze wszystkich narodów mówiących różnymi językami” uczą się posługiwać „czystą mową” prawdy biblijnej (Zach. 8:23; Sof. 3:9). Wszystko to udaje się osiągnąć dzięki kierownictwu Jezusa Chrystusa.
8. Jakie rezultaty przyniosła dotąd nasza działalność kaznodziejska?
 8 Obecnie do organizacji Jehowy należy ponad 8 milionów osób z 240 krajów i każdego roku kolejne dziesiątki tysięcy przyjmują chrzest. Ale ważniejsza od liczb jest „nowa osobowość” tych chrześcijan, czyli duchowe przymioty, które rozwijają (Kol. 3:8-10). Wielu porzuciło niemoralne postępowanie, przemoc, uprzedzenia czy nacjonalistyczne nastawienie. Spełnia się na nich proroctwo z Księgi Izajasza 2:4, które mówi, że „nie będą się już uczyć sztuki wojennej”. Kiedy pilnie pracujemy nad nową osobowością, przyciągamy ludzi do Bożej organizacji i dowodzimy, że naśladujemy naszego nadzorcę, Chrystusa Jezusa (Jana 13:35; 1 Piotra 2:12). Dzięki czemu jest to możliwe? Dzięki temu, że Jezus udziela nam potrzebnego wsparcia.
JEZUS USTANAWIA NIEWOLNIKA
9. Jaką zapowiedź dotyczącą czasu końca znajdujemy w Mateusza 24:45-47?
9 Odczytaj Mateusza 24:45-47. Jezus zapowiedział, że w czasie końca ustanowi niewolnika wiernego i roztropnego, żeby dostarczał pokarm duchowy. Należało się więc spodziewać, że w naszych czasach ten niewolnik będzie ciężko pracował. I tak właśnie jest. Nasz nadzorca posługuje się niewielką grupą namaszczonych chrześcijan, żeby dostarczać „pokarm we właściwym czasie” swoim sługom i osobom zainteresowanym. Chrześcijanie ci nie uważają, że są ‛panami naszej wiary’ (2 Kor. 1:24). Uznają raczej, że „wodzem i rozkazodawcą” jest Jezus Chrystus (Izaj. 55:4).
10. Która publikacja z tych ukazanych na ilustracji pomogła ci zacząć służyć Jehowie?
10 Od roku 1919 wierny niewolnik przygotował wiele różnych publikacji, dzięki
 którym osoby zainteresowane mogły po raz pierwszy zetknąć się z prawdami biblijnymi. W roku 1921 wydano książkę Harfa Boża, która pomagała poznać podstawowe nauki z Biblii. Z czasem wydano kolejne publikacje. Która z nich pomogła tobie poznać i pokochać naszego niebiańskiego Ojca? Czy była to książka „Niech Bóg będzie prawdziwy”, Prawda, która prowadzi do życia wiecznego, Będziesz mógł żyć wiecznie w raju na ziemi, Wiedza, która prowadzi do życia wiecznego, Czego naprawdę uczy Biblia?, Czego nas uczy Biblia?, a może nasza najnowsza publikacja do studium — Już zawsze ciesz się życiem!? Wszystkie te publikacje w czasie ich wydania zaspokajały konkretne potrzeby.
11. Dlaczego każdy z nas potrzebuje pokarmu duchowego?
11 Nie tylko osoby zainteresowane potrzebują odżywczego pokarmu duchowego. Potrzebuje go każdy z nas. Apostoł Paweł napisał: „Pokarm stały jest przeznaczony dla ludzi dojrzałych”. Potem dodał, że korzystanie z takiego duchowego pokarmu pomoże nam „w odróżnianiu tego, co właściwe, od tego, co niewłaściwe” (Hebr. 5:14). W tych trudnych czasach, kiedy normy moralne obniżyły się bardziej niż kiedykolwiek, trzymanie się zasad Jehowy może być prawdziwym wyzwaniem. Ale Jezus dba o to, żeby pokarm duchowy, który otrzymujemy, zapewniał nam niezbędne siły. Jego źródłem jest natchnione Słowo Boże, Biblia. Wierny niewolnik przygotowuje i dostarcza go pod kierownictwem Jezusa.
12. Jak wzorem Jezusa otaczamy imię Boże należną mu chwałą?
12 Tak jak Jezus, otaczamy imię Boże należną mu chwałą (Jana 17:6, 26). Na przykład w roku 1931 przyjęliśmy
 opartą na Biblii nazwę Świadkowie Jehowy, która utożsamia nas z imieniem naszego niebiańskiego Ojca (Izaj. 43:10-12). A od października tamtego roku imię Boże zaczęło się pojawiać na okładce każdego wydania czasopisma Strażnica. Poza tym w Piśmie Świętym w Przekładzie Nowego Świata przywrócono imieniu Bożemu należne mu miejsce. Bardzo to kontrastuje z postawą kościołów chrześcijaństwa, które usuwają imię Jehowy z wielu przekładów Biblii.
JEZUS KIERUJE SWOIMI NAŚLADOWCAMI
13. Co cię przekonuje, że Jezus posługuje się dzisiaj niewolnikiem wiernym i roztropnym? (Jana 6:68).
13 Za pośrednictwem niewolnika wiernego i roztropnego Jezus utworzył na ziemi wspaniałą organizację, która krzewi czyste wielbienie. Co o niej myślisz? Być może przypominają ci się słowa apostoła Piotra, który powiedział do Jezusa: „Do kogo odejdziemy? Ty nauczasz o życiu wiecznym” (Jana 6:68). Jak wyglądałoby nasze życie, gdybyśmy nie przyłączyli się do organizacji Jehowy? Za jej pomocą Chrystus dba o to, żebyśmy byli dobrze odżywieni pod względem duchowym. Szkoli nas też, żebyśmy skutecznie pełnili naszą służbę. Poza tym pomaga nam „włożyć na siebie nową osobowość”, dzięki czemu możemy podobać się Jehowie (Efez. 4:24).
14. Jakie korzyści odniosłeś podczas pandemii COVID-19 z tego, że należysz do organizacji Jehowy?
14 W tych trudnych czasach Jezus zapewnia nam mądre przewodnictwo. Korzyści, jakie z tego odnosimy, stały
 się wyraźnie widoczne, kiedy wybuchła pandemia COVID-19. W czasie, gdy wielu ludzi nie wiedziało, jak się zachować, Jezus zadbał o to, żebyśmy otrzymali jasne wskazówki, które służą naszemu bezpieczeństwu. Zachęcono nas, żebyśmy nosili maseczki w miejscach publicznych i zachowywali dystans społeczny. Starszym przypomniano, żeby utrzymywali regularny kontakt ze wszystkimi osobami w zborze i byli na bieżąco z ich potrzebami fizycznymi i duchowymi (Izaj. 32:1, 2). Oprócz tego otrzymywaliśmy wskazówki i zachęty w sprawozdaniach Ciała Kierowniczego.
15. Jakie wskazówki dotyczące organizowania zebrań i służby otrzymaliśmy podczas pandemii i jakie rezultaty to przyniosło?
15 W czasie pandemii otrzymaliśmy też jasne wskazówki, jak organizować zebrania i jak pełnić służbę. Niemal z dnia na dzień zaczęliśmy organizować chrześcijańskie zebrania, zgromadzenia i kongresy za pomocą narzędzi elektronicznych. Zaczęliśmy głosić głównie listownie i przez telefon. Jehowa błogosławił naszym wysiłkom. Wiele Oddziałów zanotowało wzrost liczby głosicieli. W tym okresie sporo osób miało zachęcające przeżycia (zobacz ramkę „
 Jehowa błogosławi naszej służbie”).
 Jehowa błogosławi naszej służbie
Małżeństwo z Ameryki Centralnej przez 15 lat mieszkało w Europie. Kiedy wybuchła pandemia, postanowili głosić wszystkim swoim krewnym i znajomym z Ameryki Centralnej. Żeby do nich dotrzeć, wysłali przez internet ponad 200 wiadomości. Potem dokonywali odwiedzin ponownych u tych, którzy okazali zainteresowanie, i wysyłali im linki do naszych publikacji i filmów. Jehowa pobłogosławił ich wysiłkom. W ciągu ośmiu miesięcy zaczęli prowadzić 14 studiów biblijnych!
Podczas listopadowej kampanii w roku 2020, kiedy rozpowszechnialiśmy Strażnicę zatytułowaną „Czym jest Królestwo Boże?”, pewien brat zadzwonił do dawnego kolegi ze szkoły podstawowej. Człowiek ten zgodził się przeczytać czasopismo i porozmawiać z bratem następnego tygodnia. W trakcie kolejnej rozmowy powiedział: „Zanim zadzwoniłeś, modliłem się do Boga, żeby pomógł mi zrozumieć, czego ode mnie wymaga”. Mężczyzna ten zgodził się na studium Biblii, zaczął korzystać z zebrań i stosować się do tego, czego się uczył. Później powiedział bratu: „W przeszłości czułem, że czegoś mi w życiu brakuje. Teraz wiem, że chodziło o Jehowę. Jestem ci bardzo wdzięczny, że pomogłeś mi się do Niego zbliżyć”.
16. Czego możemy być pewni?
16 Niektórzy mogli uważać, że w związku z pandemią organizacja jest przesadnie ostrożna. Ale wielokrotnie się przekonywaliśmy, że otrzymane wskazówki są bardzo mądre (Mat. 11:19). Kiedy rozmyślamy o tym, w jak troskliwy sposób Jezus prowadzi swój lud, upewniamy się, że bez względu na to, co przyniesie jutro, Jehowa i Jego ukochany Syn będą z nami (odczytaj Hebrajczyków 13:5, 6).
17. Co myślisz o pełnieniu służby pod nadzorem Jezusa?
17 Jesteśmy bardzo szczęśliwi, że Jezus jest naszym nadzorcą! Należymy do organizacji, która pokonuje wszelkie bariery kulturowe, narodowościowe i językowe. Jesteśmy dobrze odżywieni pod względem duchowym i wyposażeni do pełnienia służby kaznodziejskiej. Każdy z nas uczy się, jak dbać o nową osobowość i jak okazywać innym miłość. Mamy wszelkie powody szczycić się tym, że naszym nadzorcą jest Jezus!
CO CIĘ PRZEKONUJE, ŻE JEZUS...
nadzoruje ogólnoświatowe dzieło głoszenia?
posługuje się niewolnikiem wiernym i roztropnym, żeby dostarczać pokarm duchowy?
przewodzi swoim naśladowcom w trudnych czasach?
PIEŚŃ 16 Sławmy Jehowę za Jego Pomazańca
^ Miliony mężczyzn, kobiet i dzieci gorliwie głoszą dobrą nowinę. Czy ty też do nich należysz? Jeśli tak, to wykonujesz tę pracę pod nadzorem naszego Pana, Jezusa Chrystusa. W tym artykule rozważymy dowody na to, że nadzoruje on działalność kaznodziejską prowadzoną w naszych czasach. Rozmyślanie o nich umocni nasze postanowienie, żeby dalej służyć Jehowie pod kierownictwem Chrystusa.",,https://www.jw.org/open?docid=2022481&prefer=lang&wtlocale=P
"AKTUALIZACJA | Jehowa wspiera rodziny sześciu braci, którzy są w areszcie śledczym","Dnia 19 września 2022 roku Sąd Miejski w Gukowie (obwód rostowski) skazał braci Aleksieja Diadkina, Aleksieja Gorelija, Nikitę Mojsiejewa, Władimira Popowa, Jewgienija Razumowa i Olega Szydłowskiego. Bracia Gorelij i Szydłowski dostali wyrok sześciu i pół roku pozbawienia wolności. Wyrok braci Diadkina, Mojsiejewa, Popowa i Razumowa to siedem lat pozbawienia wolności. Bracia od razu rozpoczną odbywanie wyroków.
Kalendarium wydarzeń
8 sierpnia 2020
Funkcjonariusze FSB przeszukali 17 domów Świadków Jehowy w trzech miastach w obwodzie rostowskim oraz w mieście Kursk. Bracia Gorelij, Mojsiejew, Razumow i Szydłowski zostali aresztowani, a następnego dnia umieszczeni w areszcie śledczym. Brat Popow trafił na federalną listę poszukiwanych przestępców
12 sierpnia 2020
Funkcjonariusze FSB zatrzymali brata Popowa. Dwa dni później trafił do aresztu śledczego
21 sierpnia 2020
Po przesłuchaniu brat Diadkin trafił do aresztu śledczego
28 czerwca 2021
Prawnik odwiedził sześciu braci w areszcie śledczym. Poinformowali go o fatalnych warunkach, w jakich są przetrzymywani — między innymi o wysokiej temperaturze w celach dochodzącej do 40 stopni Celsjusza i pleśni na ścianach, a także o tym, że niektórzy ich współwięźniowie chorują na COVID-19
21 lipca 2021
Z powodu problemów z oddychaniem brata Popowa przeniesiono do ambulatorium w innym areszcie. Później przewieziono go do szpitala
30 września 2021
Po przeszło dwóch miesiącach hospitalizacji brat Popow ponownie trafił do aresztu śledczego
17 listopada 2021
Rozpoczął się proces i wszystkim sześciu braciom przedłużono areszt tymczasowy
Informacje o oskarżonych
Aleksiej Diadkin
Urodzony: 1989 (Czkałowsk, Tadżykistan)
Z życiorysu: Z zawodu inżynier spawania. Pracował też jako budowlaniec, hydraulik i płytkarz
Prawdę przekazała mu babcia. Zamiast pójść do wojska, odbył alternatywną służbę cywilną w szpitalu. Został ochrzczony w 2010 roku. W 2011 roku ożenił się z Witaliną
Osobiste spostrzeżenia Witaliny, żony Aleksieja
 a
Czego w tym trudnym czasie nauczyłaś się o Jehowie?
Jehowa w wyjątkowy sposób pomógł mi dostrzec wiele swoich przymiotów, takich jak miłość, delikatność i czułość. (...) On doskonale mnie zna — lepiej niż ja sama. Zaczęłam sobie zapisywać wszystkie błogosławieństwa, które od Niego otrzymałam. Przypomina mi to o miłości, jaką mi okazuje.
Aleksiej Gorelij
Urodzony: 1980 (Riazań, obwód riazański)
Z życiorysu: W dzieciństwie lubił uczyć się o architekturze i historii. Składał też modele żaglówek. Pracował jako główny księgowy w firmie produkującej mydło
Prawdę poznał dzięki mamie i babci. Został ochrzczony w 1995 roku. W 2011 roku ożenił się z Inną. Mają syna
Osobiste spostrzeżenia Inny, żony Aleksieja
 b
Jaki werset biblijny dodawał ci sił?
Często przychodzą mi na myśl słowa apostoła Pawła: „Kiedy jestem słaby, wtedy jestem mocny” (2 Koryntian 12:10). (...) Przeszukanie naszego domu i aresztowanie Aleksieja było dla mnie ogromnym szokiem — czułam się tak, jakbym traciła grunt pod nogami. Ten werset upewniał mnie, że Jehowa doda mi sił, tak żebym przetrwała to wszystko z godnością i przyniosła Mu chwałę.
Nikita Mojsiejew
Urodzony: 1990 (Dinskaja, Kraj Krasnodarski)
Z życiorysu: Pracował jako elektryk i serwisant AGD. Został ochrzczony w 2004 roku
W 2011 roku, podczas odbywania alternatywnej służby cywilnej w szpitalu dziecięcym, poznał Sofiję. Pobrali się w 2013 roku
Osobiste spostrzeżenia Sofiji, żony Nikity
 c
Jak więź z Jehową pomogła ci radzić sobie z niepokojem po aresztowaniu męża?
Już w momencie, kiedy zobaczyłam w naszych drzwiach funkcjonariuszy, doświadczyłam „pokoju Bożego, którego ludzki umysł nie jest w stanie pojąć” (Filipian 4:7). Nigdy wcześniej nie czułam się tak spokojna. Wiedziałam, że postępujemy słusznie (...) i że Jehowa jest z nami. To przekonanie dodawało mi sił. Nie wiedziałam, co czeka moją rodzinę (...). Miałam wrażenie, że nasze życie wywróci się do góry nogami. Mimo to nie zaczęłam panikować ani nie czułam się porzucona.
Władimir Popow
Urodzony: 1967 (Szachty, obwód rostowski)
Z życiorysu: Ma swój warsztat samochodowy. Zajmuje się pszczelarstwem
W 1985 roku ożenił się z Iriną. W tym samym roku zostali ochrzczeni. Wychowali dwóch synów i córkę
Osobiste spostrzeżenia Iriny, żony Władimira
 d
Jak wasza duchowa rodzina wspiera ciebie i twojego męża?
Bardzo cenię sobie wsparcie, jakiego udzielają nam nasi kochani bracia i siostry. Wszyscy bardzo się o nas martwią, modlą się za nas i starają się nam pomagać. Zyskałam wielu nowych przyjaciół z różnych regionów Rosji, a także z zagranicy. Jestem bardzo wdzięczna Jehowie za naszą ogólnoświatową społeczność. Otoczył nas miłością i opieką. Bez tego wszystkiego nie bylibyśmy w stanie radzić sobie z tą ciężką próbą.
Jewgienij Razumow
Urodzony: 1979 (Gukowo, obwód rostowski)
Z życiorysu: Pracuje jako hydraulik
Kiedy zaczął studiować Biblię ze Świadkami Jehowy, rzucił palenie i przestał brać narkotyki. Został ochrzczony w 2002 roku
W 2005 roku ożenił się z Natalią
Osobiste spostrzeżenia Natalii, żony Jewgienija
 e
Jak Jehowa wspiera cię w tych trudnych chwilach?
Naszą rodzinę zawsze utrzymywał mąż. Od dziecka jestem niepełnosprawna i nie mogę pracować. Nie mam jak zarabiać na życie. Ale teraz jeszcze lepiej dostrzegam, jak Jehowa mi pomaga. Czasami robi to w nieoczekiwany sposób, a to daje mi radość i mnie umacnia. Jeszcze wyraźniej widzę, że nie jestem sama. (...) Upewnia mnie to, że moja sytuacja nie jest Jehowie obojętna i że ma On wszystko pod kontrolą.
Oleg Szydłowski
Urodzony: 1969 (Gorniackij, obwód rostowski)
Z życiorysu: W młodości kochał sport, zwłaszcza koszykówkę. Został nauczycielem wychowania fizycznego
Zaczął poznawać Biblię ze Świadkami Jehowy, kiedy był na studiach. Został ochrzczony w 1991 roku
W 1998 roku ożenił się z Natalią. Mają dwie córki
Osobiste spostrzeżenia Natalii, żony Olega
 f
Co pomaga ci zachowywać pozytywne nastawienie mimo tego, że twój mąż jest w areszcie?
Żeby radzić sobie ze smutkiem, rezerwuję więcej czasu na studium osobiste. Ze względu na pandemię nie mogę się swobodnie spotykać z innymi, dlatego żeby nie popaść w przygnębienie, staram się wykonywać różne prace wokół domu.
Mam też troskliwego [niebiańskiego] Ojca i kochającą duchową rodzinę. Nie jestem w stanie sobie wyobrazić, jak bym bez tego wytrwała. Bracia od razu do mnie przyszli i pytali, co mogą dla mnie zrobić.
Nie przestajemy modlić się do Jehowy za naszych braci i ich rodziny. Jesteśmy przekonani, że doda im wiary i sił, których potrzebują (Rzymian 15:30).
a b c d e f Wszyscy ci bracia przebywają obecnie w areszcie śledczym, dlatego nie mogli się podzielić swoimi spostrzeżeniami.","24 MARCA 2022
ROSJA",https://www.jw.org/open?docid=702022086&prefer=lang&wtlocale=P
Niesienie duchowej pomocy więźniom mimo lockdownu,"Gdy z powodu pandemii COVID-19 zakłady karne w Stanach Zjednoczonych zostały zamknięte dla osób z zewnątrz, setki Świadków Jehowy musiało przestać odwiedzać osadzonych, żeby dostarczać im publikacje biblijne i studiować z nimi Biblię. W ten sposób przerwana została duchowa linia niesienia pomocy tysiącom więźniów. Ale nasi bracia przestawili się na metody, które są zgodne z zasadami bezpieczeństwa COVID-19, i kontynuują służbę kaznodziejską w więzieniach.
„Martwiliśmy się o tych wszystkich, którzy wyczekiwali naszych odwiedzin i korzystali z pokarmu duchowego” — mówi brat Dan Houghton, który pomaga w koordynowaniu służby kaznodziejskiej na terenie podległym amerykańskiemu Biuru Oddziału. „Obecnie związane z tym potrzeby są większe niż kiedykolwiek”.
Na przykład brat Micah Seierstad zwrócił się do kierownictwa zakładu karnego w Vacaville (stan Kalifornia) z prośbą o zgodę na przesyłanie do niego materiałów wideo z JW Broadcasting. Ku jego zdziwieniu administracja poprosiła go, żeby przesyłał materiały do wyświetlania w wewnętrznym kanale telewizyjnym obsługującym wszystkie 33 zakłady karne w stanie Kalifornia. Dzięki temu program kongresu „Zawsze się radujcie!” w roku 2020 był wyświetlany w 28-minutowych fragmentach trzy razy dziennie. Dostęp do niego miało 130 000 osadzonych.
Brat Seierstad przyznaje: „To niesamowite widzieć rękę Jehowy w działaniu. Jeśli On chce, żeby coś zostało zrobione, to nic Go nie powstrzyma!”.
Nasi bracia dowiedzieli się, że administracja zakładu karnego w hrabstwie Sarasota (stan Floryda) zamierza udostępnić osadzonym lekturę pomocną w radzeniu sobie z większym stresem związanym z lockdownem. Dlatego bracia zaproponowali Biblie i różne oparte na niej publikacje w językach angielskim i hiszpańskim. Administracja przyjęła naszą pomoc. Bracia zadbali też o to, żeby można było prowadzić studia biblijne za pośrednictwem wideokonferencji. Jeden więzień tak napisał do swojego nauczyciela, który w ten sposób prowadzi z nim studium Biblii: „Wyczekuję twoich wizyt. Zachęcają mnie do czytania Biblii. Dzięki temu przyszłość nie rysuje mi się wyłącznie w czarnych barwach”.
Funkcjonariusze z więzienia w hrabstwie Sarasota odbierają 70 Biblii po angielsku i hiszpańsku oraz 30 publikacji biblijnych z domu brata Manolo Rodrigueza, który pomaga przy załadunku
Cieszymy się, że ani pandemia, ani mury więzienne nie mogą powstrzymać naszego kochającego Ojca, Jehowy, przed zaspokajaniem potrzeb duchowych osób zainteresowanych (Psalm 139:7-10).","25 GRUDNIA 2020
STANY ZJEDNOCZONE",https://www.jw.org/open?docid=702020494&prefer=lang&wtlocale=P
"Czy życie wróci kiedyś do normalności? Jak Biblia może ci pomóc w świecie, który zmieniła pandemia?"," „Wszyscy chcemy odzyskać naszą normalność” — powiedziała kanclerz Niemiec Angela Merkel.
 Ponieważ pandemia COVID-19 nadal dezorganizuje życie ludzi na całym świecie, być może zgadzasz się z tymi słowami. Ale czym jest „normalność”, o której marzy tyle osób? Na co ludzie mają nadzieję?
  Chcą wrócić do dawnego życia. Niektórzy tęsknią za spotkaniami towarzyskimi, uściskami i podawaniem sobie rąk. Chcieliby też swobodnie podróżować. Jak mówi dr Anthony Fauci
 a, „zaczniemy zbliżać się do pewnego stopnia normalności (...), jeśli na nowo będziemy mogli chodzić do restauracji, kin i robić tego typu rzeczy”.
  Chcą ulepszyć swoje życie. Niektórzy widzą szansę na „nową normalność”, czyli życie nawet lepsze niż przed pandemią. Uważają, że ten świat musi się zmienić — świat, w którym ludzie są przeciążeni wyczerpującą, wielogodzinną pracą, cierpią z powodu nierówności społecznych i pogarszającego się zdrowia psychicznego. Klaus Schwab, założyciel Światowego Forum Ekonomicznego, twierdzi, że „pandemia otworzyła unikalne, choć wąskie okno możliwości refleksji, zmiany hierarchii wartości i resetu naszego świata”.
 Inni spotkali się z tyloma problemami w czasie pandemii, że powrót do normalności wydaje się im niemożliwy. Na przykład wiele osób straciło pracę, mieszkanie, zdrowie, a co najgorsze — swoich ukochanych bliskich.
 Oczywiście nikt nie może dokładnie przewidzieć, jak będzie wyglądał świat po pandemii (Kaznodziei 9:11). Jednak Biblia pomaga nam mieć realistyczne oczekiwania i radzić sobie z tym, co przynosi życie. Co więcej, opisuje przyszłość, która jest pewna i o której być może nigdy nawet nie marzyliśmy.
Właściwe spojrzenie na pandemię COVID-19
 Już dawno temu Biblia zapowiedziała, że w okresie nazwanym w niej „zakończeniem systemu rzeczy” miały występować epidemie (Mateusza 24:3; Łukasza 21:11). Kiedy weźmiemy to pod uwagę, to rozumiemy, że pandemia COVID-19 jest jednym z wielu wydarzeń — obok wojen, trzęsień ziemi czy głodu — które miały stanowić spełnienie proroctw biblijnych.
 Jak te informacje mogą nam pomóc? Chociaż sytuacja może się poprawiać, Biblia ostrzega, że żyjemy w „krytycznych czasach, trudnych do zniesienia” (2 Tymoteusza 3:1). Jeśli o tym wiemy, to łatwiej nam realistycznie patrzeć na życie.
 Poza tym Biblia wyjaśnia, że nasz świat pełny niekończących się problemów stoi w obliczu wielkiej zmiany. O jaką zmianę chodzi?
Przyszłość, jakiej się nie spodziewasz
 Biblia nie tylko zapowiedziała poważne problemy, z którymi dzisiaj się zmagamy, ale też lepsze czasy, które mają nadejść już niedługo. Opisuje przyszłość, o jakiej ludzkie rządy mogą tylko pomarzyć. Może ją zapewnić jedynie Bóg. Co zrobi? „Otrze z (...) oczu [ludzi] wszystkie łzy. Nie będzie już śmierci, smutku, krzyku ani bólu” (Objawienie 21:4).
 Bóg Jehowa
 b mówi: „Popatrz! Czynię wszystko nowe” (Objawienie 21:5). Jehowa obiecuje, że rozwiąże wszystkie problemy świata, w tym te, które nasiliły się w trakcie pandemii. Czego na przykład możemy się spodziewać?
  Wszyscy będą zdrowi fizycznie i psychicznie. Nie będziemy chorować ani umierać (Izajasza 25:8; 33:24).
  Będziemy mieli pracę, która da nam zadowolenie i nie będzie powodować frustracji ani wypalenia zawodowego (Izajasza 65:22, 23).
  Zniknie ubóstwo i głód (Psalm 72:12, 13; 145:16).
  Nie będziemy cierpieć z powodu ran emocjonalnych. Znowu zobaczymy naszych zmarłych bliskich, którzy powrócą do życia (Izajasza 65:17; Dzieje 24:15).
 Jak te informacje mogą nam pomóc? Biblia mówi: „Nadzieja, którą mamy, jest kotwicą dla naszego życia” (Hebrajczyków 6:19, przypis). Taka nadzieja na lepszą przyszłość daje nam siły do radzenia sobie z różnymi wyzwaniami. Chroni nas przed nadmiernym stresem i pomaga nam zachowywać radość i emocjonalną równowagę.
 Ale czy naprawdę można ufać temu, co obiecuje Biblia? Znajdź odpowiedź w artykule „Biblia — wiarygodne źródło prawdy”.
Pomocne zasady biblijne
  Ceń życie
 Werset biblijny: „Mądrość (...) zachowuje przy życiu tego, kto ją posiada” (Kaznodziei 7:12).
 Co to oznacza dla ciebie: Podejmuj mądre decyzje, żeby zmniejszyć ryzyko zachorowania. Analizuj, jak wygląda sytuacja w rejonie, w którym mieszkasz. Stosuj się do zasad bezpieczeństwa zalecanych przez władze. Bierz pod uwagę liczbę zakażeń w twojej okolicy i to, ile osób jest w pełni zaszczepionych.
  Cały czas zachowuj ostrożność
 Werset biblijny: „Mądry jest ostrożny i odwraca się od zła, natomiast głupi jest lekkomyślny i zbyt pewny siebie” (Przysłów 14:16).
 Co to oznacza dla ciebie: Dalej rób to, co konieczne, żeby chronić swoje zdrowie. Specjaliści przewidują, że koronawirus, który wywołał obecną pandemię, prędko nas nie opuści.
  Korzystaj z wiarygodnych informacji
 Werset biblijny: „Naiwny wierzy każdemu słowu, ale roztropny zastanawia się nad każdym swoim krokiem” (Przysłów 14:15).
 Co to oznacza dla ciebie: Nie wierz ślepo we wszystkie informacje, które do ciebie docierają. Pamiętaj — jeśli będziesz podejmował decyzje oparte na fałszywych doniesieniach, możesz zaszkodzić swojemu zdrowiu.
  Myśl pozytywnie
 Werset biblijny: „Nie pytaj: ‚Czemu dawniej było lepiej niż dziś?’, bo nie pytasz o to z mądrości” (Kaznodziei 7:10).
 Co to oznacza dla ciebie: Zamiast tęsknić za życiem sprzed pandemii, jak najlepiej wykorzystuj swoje obecne warunki. Unikaj rozmyślania o tym, czego nie mogłeś zrobić z powodu wprowadzonych obostrzeń.
  Okazuj innym szacunek
 Werset biblijny: „Szanujcie najróżniejszych ludzi” (1 Piotra 2:17).
 Co to oznacza dla ciebie: Ludzie różnie reagują na pandemię i jej skutki. Szanuj ich prawo do własnych poglądów. Ale sam trzymaj się swoich rozsądnych decyzji. Miej wzgląd na osoby niezaszczepione, w podeszłym wieku i mające poważne problemy zdrowotne.
  Bądź cierpliwy
 Werset biblijny: „Miłość jest cierpliwa i życzliwa” (1 Koryntian 13:4).
 Co to oznacza dla ciebie: Życzliwie odnoś się do osób, które wyrażają swój niepokój na myśl o robieniu na nowo rzeczy, które były normalne przed pandemią. Pamiętaj też, że chociaż pewne ograniczenia mogą być już zniesione, nie musisz od razu korzystać ze wszystkich otwierających się możliwości. Daj sobie czas.
Jak Biblia pomaga ludziom radzić sobie w czasie pandemii
 Co robią Świadkowie Jehowy, żeby nie skupiać się na pandemii? Rozmyślają o biblijnej nadziei na lepszą przyszłość. Poza tym wspierają się nawzajem, stosując się do polecenia z Biblii, żeby regularnie się spotykać i wspólnie wielbić Boga (Hebrajczyków 10:24, 25). W czasie pandemii zebrania Świadków Jehowy odbywają się w trybie wideokonferencji. Każdy jest na nich mile widziany.
 Osoby, które korzystają z wirtualnych zebrań Świadków Jehowy, są przekonane, że bardzo im to pomaga w tych trudnych czasach. Zaproszenie na takie zebranie przyjęła na przykład pewna kobieta chora na COVID-19. Wirus wywołał u niej długotrwałe problemy ze zdrowiem, a zebrania bardzo podnosiły ją na duchu. Później powiedziała: „Czuję, że ja też jestem częścią tej rodziny. Czytanie Biblii daje mi prawdziwy wewnętrzny spokój. Pomaga mi koncentrować się nie na problemach, ale na nadziei na przyszłość. Dziękuję, że pomogliście mi zbliżyć się do Boga. Pragnęłam tego przez całe życie!”.
a Dyrektor Narodowego Instytutu Alergii i Chorób Zakaźnych w USA.
b Jehowa to podane w Biblii imię Boga (Psalm 83:18).",,https://www.jw.org/open?docid=501100032&prefer=lang&wtlocale=P
Wydanie całego Przekładu Nowego Świata w meksykańskim języku migowym,"Dnia 1 stycznia 2023 roku brat Armando Ochoa z Komitetu Oddziału Ameryka Centralna ogłosił, że całe Pismo Święte w Przekładzie Nowego Świata w meksykańskim języku migowym (LSM) jest już dostępne w serwisie jw.org i aplikacji JW Library Sign Language. Brat Ochoa podał to ekscytujące ogłoszenie na specjalnym spotkaniu w Sali Zgromadzeń w El Tejocote.
Brat (po prawej) za pomocą dotyku tłumaczy program specjalnego spotkania głuchoniewidomemu głosicielowi
Było to pierwsze duże zgromadzenie Świadków Jehowy z osobistym udziałem obecnych na terenie Oddziału Ameryka Centralna od początku pandemii COVID-19. Na to wydarzenie przybyło 2317 braci i sióstr. A tysiące innych osób skorzystało z tego programu dzięki transmisji na żywo z Sal Zgromadzeń i Sal Królestwa w całym Meksyku.
Wśród obecnych byli też Sergio Peña, ekspert z amerykańskiego języka migowego i LSM, oraz María Teresa Vázquez, dyrektor generalny Instytutu Integracji Osób Niepełnosprawnych w stanie Jukatan.
Sergio Peña stwierdził: „Świadkom Jehowy w Meksyku należą się ogromne wyrazy uznania. Od 1 stycznia 2023 roku społeczność głuchych ma dostęp (...) do całej Biblii w LSM. Jestem pod wielkim wrażeniem i nazwałbym ją ‚wspaniałym dziełem sztuki’”.
Tłumaczenie Przekładu Nowego Świata na LSM rozpoczęło się w sierpniu 2008 roku od Chrześcijańskich Pism Greckich. Poszczególne księgi biblijne ukazywały się stopniowo przez ostatnie 14 lat. To pierwsze wydanie całej Biblii w tym języku.
Nawet podczas pandemii COVID-19 niesłyszący głosiciele odnieśli korzyści z ksiąg biblijnych, które w tym czasie zostały wydane. Pewien brat powiedział: „Jestem bardzo wdzięczny, że w czasie pandemii udostępniono wiele ksiąg biblijnych. Jehowa stale karmił nas pod względem duchowym”.
A pewna niesłysząca siostra przyznała: „Zanim dostaliśmy Przekład Nowego Świata w LSM, bracia tłumaczyli mi wersety. Ale nie było im łatwo tłumaczyć je za każdym razem w taki sam sposób. To praktycznie uniemożliwiało mi zapamiętywanie wersetów. Teraz już nie muszę polegać na innych, żeby zrozumieć Biblię”.
Jesteśmy przekonani, że nasi głusi i niedosłyszący bracia i siostry odniosą mnóstwo korzyści z tej nowej Biblii. Modlimy się, żeby Jehowa pobłogosławił ich wysiłkom w dzieleniu się z innymi biblijną wiadomością o „przyszłości i nadziei” (Jeremiasza 29:11).
Najważniejsze informacje
Szacuje się, że w Meksyku jest ponad 2 000 000 głuchych i niedosłyszących
Pierwsze zbory meksykańskiego języka migowego powstały w 1998 roku
7988 głosicieli usługuje w 240 zborach, 81 grupach i 11 grupach pilotażowych meksykańskiego języka migowego","17 STYCZNIA 2023
MEKSYK",https://www.jw.org/open?docid=702023025&prefer=lang&wtlocale=P
Darowizny online w trakcie pandemii COVID-19,"Nasi bracia i siostry w wielu krajach dostosowują swoją działalność duchową do ograniczeń związanych z globalnym kryzysem zdrowotnym. Na przykład z powodów bezpieczeństwa w wielu wypadkach tymczasowo niemożliwa jest osobista obecność na zebraniach w Salach Królestwa, więc organizowane są wirtualne zebrania w trybie wideokonferencji. Wiele osób wprowadziło też zmiany w sposobie wspierania ogólnoświatowej działalności ewangelizacyjnej i obecnie przekazuje darowizny online.
Świadkowie Jehowy w ponad 112 krajach używają serwisu internetowego donate.jw.org, żeby przekazywać darowizny z wykorzystaniem elektronicznych metod płatności, na przykład kart debetowych lub kredytowych.
Ponieważ większość głosicieli nie może składać datków w swojej Sali Królestwa, sporo z nich ustawiło w serwisie donate.jw.org stałe polecenia przelewu. Z tej możliwości korzysta na przykład siostra Susan Cohen, 74-letnia głosicielka z USA. Przyznaje: „To takie proste. Jeśli ja potrafię to robić, to może to każdy. Cieszę się, że wciąż mogę coś ofiarować”.
Brat Eduardo Paiva z Brazylii wcześniej uważał korzystanie z donate.jw.org tylko za opcjonalny sposób składania datków, jeśli ktoś nie może tego zrobić w gotówce. Teraz jednak mówi: „Ostatnio zrozumiałem, że to idealny sposób, żeby dalej wspierać ogólnoświatową działalność w trudnych czasach. Dzięki niemu wciąż można wyrażać swoją wdzięczność i miłość w tych dniach ostatnich”.
Brat Gajus Glockentin, który nadzoruje działalność Biura Skarbnika w Biurze Głównym Świadków Jehowy w Warwick, powiedział: „Pragnienie braci, żeby popierać sprawy Królestwa, ogromnie wzmacnia wiarę. Ta ofiarność nie jest dla nas czymś oczywistym. Ciągle analizujemy nasze przedsięwzięcia na całym świecie, żeby szukać sposobów redukowania kosztów i jak najlepiej gospodarować ofiarowanymi środkami. Niektórzy bracia musieli zmniejszyć wielkość swoich datków, ale nie zmniejszyła się ich gotowość do wspierania organizacji Jehowy” (2 Koryntian 9:7).","20 KWIETNIA 2020
WIADOMOŚCI ZE ŚWIATA",https://www.jw.org/open?docid=702020215&prefer=lang&wtlocale=P
Kiedy Królestwo Boże zacznie panować nad ziemią?,"Niektórzy wierni naśladowcy Jezusa chcieli wiedzieć, kiedy Królestwo Boże zacznie panować. Jezus powiedział, że nie będą wiedzieli, kiedy dokładnie zapanuje ono nad ziemią (Dzieje 1:6, 7). Jednak wcześniej wyjaśnił, że gdy jego naśladowcy zobaczą pewne wydarzenia rozgrywające się jednocześnie, będą wiedzieli, że „zbliża się Królestwo Boże” i że wkrótce obejmie ono władzę nad światem (Łukasza 21:31).
JAKIE WYDARZENIA ZAPOWIEDZIAŁ JEZUS?
Jezus powiedział: „Naród powstanie przeciw narodowi i królestwo przeciw królestwu. Będą też wielkie trzęsienia ziemi, a w jednym miejscu po drugim głód i epidemie” (Łukasza 21:10, 11). Wszystkie te wydarzenia tworzą wyraźny znak. Tak jak układ linii papilarnych pozwala rozpoznać konkretną osobę, tak podany przez Jezusa znak pozwala ustalić, że „zbliża się Królestwo Boże”. Czy można powiedzieć, że zapowiedziane przez Jezusa wydarzenia występują jednocześnie i to na skalę ogólnoświatową? Zobaczmy, na co wskazują dowody.
1. WOJNY
W roku 1914 wybuchła wojna o zasięgu niespotykanym w dziejach ludzkości. Wielu historyków uważa ten rok za punkt zwrotny, ponieważ to wtedy rozpoczęła się I wojna światowa. Podczas niej po raz pierwszy użyto na wielką skalę czołgów, bomb lotniczych, broni maszynowej, gazów bojowych i innych rodzajów broni. Później wybuchła II wojna światowa, w której użyto broni atomowej. Od roku 1914 nieustannie gdzieś na świecie toczą się wojny, które pochłonęły miliony ofiar.
2. TRZĘSIENIA ZIEMI
Encyclopædia Britannica podaje, że każdego roku ma miejsce jakieś 100 trzęsień ziemi o sile mogącej spowodować „znaczne szkody”. A raport Amerykańskiej Służby Geologicznej informuje: „Z prowadzonych od dawna (od początku XX wieku) zapisków wynika, że co roku należy się spodziewać 16 dużych trzęsień ziemi”. Niektórzy mogą przypisywać wzrost liczby odnotowywanych trzęsień ziemi stosowaniu lepszych urządzeń pomiarowych. Jednak prawda jest taka, że w różnych częściach świata wielkie trzęsienia ziemi są przyczyną cierpień i śmierci ludzi na niespotykaną wcześniej skalę.
 3. GŁÓD
Na całym świecie przyczynami głodu są wojny, korupcja, kryzysy ekonomiczne, zła gospodarka rolna czy brak planowania na wypadek nagłych zmian pogody. Światowy Program Żywnościowy w pewnym raporcie podaje: „Na całym świecie 821 milionów ludzi nie ma wystarczająco jedzenia — 124 miliony z nich wręcz głoduje” („WFP — Year in Review 2018”). Każdego roku niedożywienie przyczynia się do śmierci ponad 3 milionów dzieci. W roku 2011 była to przyczyna około 45 procent wszystkich zgonów dzieci na całym świecie.
4. CHOROBY I EPIDEMIE
W pewnej publikacji wydanej przez Światową Organizację Zdrowia czytamy: „W XXI wieku zdążyło już dojść do epidemii. Powróciły stare choroby: cholera, dżuma i żółta febra. Jednocześnie pojawiły się nowe: SARS, grypa pandemiczna, MERS, ebola i zika”. Doszło też do pandemii COVID-19. Mimo że naukowcy i lekarze mają coraz większą wiedzę na temat chorób, do tej pory nie na wszystkie z nich udało im się znaleźć lekarstwo.
5. OGÓLNOŚWIATOWA DZIAŁALNOŚĆ GŁOSZENIA
Jezus wymienił jeszcze jeden element znaku. Powiedział: „Ta dobra nowina o Królestwie będzie głoszona na całym świecie na świadectwo wszystkim narodom. A potem nadejdzie koniec” (Mateusza 24:14). Chociaż świat zmaga się z poważnymi problemami, ponad 8 milionów ludzi w 240 krajach głosi dobrą nowinę o Królestwie Bożym w ponad 1000 języków. Coś takiego nie działo się nigdy wcześniej.
 CO TO OZNACZA DLA NAS?
Wydarzenia składające się na znak, o którym mówił Jezus, rozgrywają się na naszych oczach. Dlaczego powinno nas to interesować? Ponieważ Jezus powiedział: „Gdy zobaczycie, że te rzeczy się dzieją, wiedzcie, że zbliża się Królestwo Boże” (Łukasza 21:31).
Wkrótce Królestwo sprawi, że na ziemi będzie się działa wola Boga
Znak podany przez Jezusa oraz chronologia biblijna prowadzi do wniosku, że Bóg ustanowił Królestwo w niebie w 1914 roku
 a. Wtedy też powołał na Króla swojego Syna, Jezusa Chrystusa (Psalm 2:2, 4, 6-9). Wkrótce Królestwo Boże zapanuje nad ziemią, usunie wszystkie rządy ludzi i zamieni ją w raj, w którym ludzie będą żyli wiecznie.
Już niedługo spełnią się słowa modlitwy: „Niech przyjdzie Twoje Królestwo. Niech się dzieje Twoja wola, jak w niebie, tak i na ziemi” (Mateusza 6:10). Ale czym zajmuje się to Królestwo, odkąd w 1914 roku zostało ustanowione? I czego można się spodziewać, gdy Królestwo zacznie panować nad całą ludzkością?
a Więcej szczegółów dotyczących roku 1914 można znaleźć w wydanej przez Świadków Jehowy książce Już zawsze ciesz się życiem!, lekcji 32.",,https://www.jw.org/open?docid=2020087&prefer=lang&wtlocale=P
Pochwały dla Świadków Jehowy w Korei Południowej za decyzję o organizacji kongresów z wykorzystaniem internetu,"Kierownictwo obiektów kongresowych w Korei Południowej pochwaliło naszą organizację za to, że w 2020 roku nasze kongresy odbędą się w trybie online zamiast na dużych stadionach. Osoby te dostrzegły, że staramy się wciąż regularnie zapewniać program duchowej edukacji, ale uwzględniamy przy tym kwestie zdrowia publicznego. Wszystkie zaliczki wpłacone przez nas na poczet wynajęcia obiektów kongresowych zostały zwrócone.
Jeden przedstawiciel kierownictwa obiektu w Seulu powiedział: „Tak jak się spodziewaliśmy, Świadkowie Jehowy podjęli mądrą decyzję. Uwielbiamy Świadków. Zastanawiam się, czy w ogóle jest jakaś inna religia, która robi tak wiele dla społeczeństwa”. Wyjaśnił: „Świadkowie Jehowy na pierwszym miejscu stawiają dobro innych. Szkoda, że w tym roku nie zorganizują swojego kongresu w naszym obiekcie. Ale mamy nadzieję, że w przyszłości będziemy kontynuować naszą udaną współpracę”.
W Suwon przedstawiciel miejscowego obiektu powiedział: „Zawsze byłem wdzięczny Świadkom Jehowy, którzy przez minione 35 lat odnosili się do tego obiektu z takim szacunkiem, jakby należał on do nich. Teraz jednak jestem im jeszcze bardziej wdzięczny, bo z własnej inicjatywy postanowili podporządkować się decyzjom władz mającym na celu zahamowanie rozprzestrzeniania się choroby COVID-19. Jestem pod wrażeniem ich wyrozumiałości. Niecierpliwie wyczekuję Świadków Jehowy w przyszłym roku”.
Przedstawiciel kierownictwa lotniska położonego niedaleko obiektu kongresowego powiedział: „W latach 2018 i 2019 przekonaliśmy się, jak świetnie zorganizowani są [Świadkowie Jehowy] i jak szybko reagują na nasze prośby. Decyzja o odwołaniu tegorocznego kongresu zapadła z troski o innych i to zrobiło na mnie ogromne wrażenie”. Dodał też: „W naszym odczuciu gdyby wszyscy ludzie byli tacy jak Świadkowie, byłoby naprawdę wspaniale”.
Jesteśmy wdzięczni za to, że możemy się uczyć okazywania miłości innym ludziom i że w tych trudnych czasach ta miłość jest widoczna (Mateusza 22:39).","26 MAJA 2020
KOREA POŁUDNIOWA",https://www.jw.org/open?docid=702020268&prefer=lang&wtlocale=P
Sprawiedliwy system ekonomiczny — czy to możliwe?," W jednym kraju po drugim ludzie wychodzą na ulice, żeby protestować przeciwko niesprawiedliwości i złej sytuacji ekonomicznej. Ta sytuacja pogorszyła się w czasie pandemii COVID-19. Lockdown, braki różnych produktów czy utrudnienia w dostępie do opieki medycznej pogłębiły niezadowolenie ludzi. Ujawniły, jak wielka przepaść dzieli bogatych i biednych.
 Czy problemy ekonomiczne, które powodują tyle cierpień na świecie, kiedykolwiek się skończą? Tak. Biblia mówi, że to Bóg je rozwiąże.
Problemy ekonomiczne, które rozwiąże Bóg
 Problem: Ludzie nie stworzyli systemu ekonomicznego, który by zaspokoił potrzeby całego społeczeństwa.
 Rozwiązanie: Bóg zastąpi ludzkie rządy własnym rządem, nazywanym Królestwem Bożym. Będzie ono panowało z nieba nad całą ziemią (Daniela 2:44; Mateusza 6:10).
 Skutek: Ten ogólnoświatowy rząd będzie doskonale zarządzać ziemią. Ludzie nigdy więcej nie będą biedni i nie będą musieli się bać, czy starczy im na życie (Psalm 9:7-9, 18). Będą w pełni korzystać z rezultatów swojej pracy i razem z rodzinami prowadzić wartościowe i satysfakcjonujące życie. Biblia obiecuje: „Pobudują domy i będą w nich mieszkać, zasadzą winnice i będą jeść ich owoce. Nie będą budować po to, żeby ktoś inny tam zamieszkał, ani sadzić po to, żeby ktoś inny jadł” (Izajasza 65:21, 22).
 Problem: Ludzie nie mogą uniknąć sytuacji, które powodują cierpienia i odbierają im środki do życia.
 Rozwiązanie: Bóg za pomocą swojego Królestwa usunie wszystko, co sprawia, że ludzie się boją i żyją w ciągłej niepewności.
 Skutek: Pod Bożym panowaniem ludzie nie zaznają niczego, co pozbawiłoby ich rzeczy niezbędnych do życia. Na przykład w zapomnienie pójdą wojny, pandemie czy braki żywności (Psalm 46:9; 72:16; Izajasza 33:24). Bóg zapewnia: „Mój lud zamieszka tam, gdzie będzie panował pokój, w miejscach bezpiecznych, gdzie można spokojnie odpocząć” (Izajasza 32:18).
 Problem: Samolubni i chciwi ludzie często wykorzystują innych.
 Rozwiązanie: Poddani Królestwa Bożego nauczą się szczerze kochać drugich i stawiać ich potrzeby ponad własne (Mateusza 22:37-39).
 Skutek: Pod panowaniem Królestwa Bożego ludzie będą naśladować Boga i okazywać miłość, która „nie szuka własnych korzyści” (1 Koryntian 13:4, 5). W Biblii czytamy: „Nie będą wyrządzać szkody ani zła na całej mojej świętej górze, bo wiedza o Jehowie
 a napełni ziemię, tak jak wody wypełniają morze” (Izajasza 11:9).
 Biblia wskazuje, że żyjemy w dniach ostatnich obecnego świata i że już wkrótce Bóg rozwiąże wszystkie problemy ekonomiczne
 b (Psalm 12:5). Zanim to się stanie, zasady biblijne mogą ci pomóc radzić sobie z trudną sytuacją finansową. Niektóre z nich omówiono w artykułach „Jak żyć za mniej” i „Zrównoważony pogląd na pieniądze”.
Błędne poglądy na temat tego, co Biblia mówi o ekonomii
Błędny pogląd: Ubóstwo nigdy się nie skończy, ponieważ Jezus powiedział: „Biednych zawsze macie u siebie” (Mateusza 26:11).
Fakt: Jezus po prostu stwierdził, jaka jest rzeczywistość: Jak długo będzie istniał ten niesprawiedliwy świat, tak długo będą biedni ludzie. Ale Jezus głosił im „dobrą nowinę” między innymi o tym, że Królestwo Boże usunie ubóstwo na zawsze (Łukasza 4:18, 43).
Błędny pogląd: Kto chce się podobać Bogu, powinien być biedny, bo Jezus powiedział: „Idź, sprzedaj swoje mienie i rozdaj pieniądze biednym” (Mateusza 19:21).
Fakt: Jezus nie ustanowił w ten sposób zasady, według której mieli postępować wszyscy chrześcijanie. Skierował te słowa do młodego mężczyzny, który był bardzo przywiązany do swojego bogactwa. Chciał go zachęcić, żeby uprościł swoje życie i został jego naśladowcą.
Błędny pogląd: Bóg nagradza ludzi bogactwem, ponieważ Biblia mówi: „Tym, co wzbogaca, jest błogosławieństwo Jehowy” (Przysłów 10:22).
Fakt: W Biblii „błogosławieństwo Jehowy” zwykle odnosi się do bogactwa duchowego. Może chodzić o sensowne życie, bliskie relacje z Bogiem czy nadzieję na wspaniałą przyszłość (Psalm 25:14; Jana 17:3). To prawda, że Bóg nagradzał niektórych swoich sług bogactwem, ale większość chrześcijan prowadziła skromne życie (Rodzaju 24:34, 35; Jakuba 2:5). To samo można powiedzieć o Jezusie Chrystusie — nie posiadał on wielu rzeczy materialnych (Mateusza 8:20).
Błędny pogląd: Biblia mówi o pewnej formie komunizmu, bo o chrześcijanach z I wieku n.e. napisano w niej tak: „Wszystko mieli wspólne. Zaczęli sprzedawać swoje posiadłości i mienie” (Dzieje 2:44, 45).
Fakt: Wersety te opisują tymczasowe rozwiązanie, dzięki któremu można było zaspokoić bieżące potrzeby nowo ochrzczonych. Te osoby przybyły wcześniej do Jerozolimy na żydowskie święto Pięćdziesiątnicy (Dzieje 2:5). Żeby dowiedzieć się czegoś więcej o swojej nowej wierze, zostały tam dłużej, niż przewidywały. Ich współwyznawcy chętnie dzielili się z nimi jedzeniem i zapewnili im dach nad głową (Dzieje 2:41, 42, 46, 47).
a Jehowa to imię Boga wyjawione w Biblii (Psalm 83:18).
b Żeby dowiedzieć się, dlaczego można zaufać Biblii, zobacz artykuł „Biblia — wiarygodne źródło prawdy”.",,https://www.jw.org/open?docid=501100030&prefer=lang&wtlocale=P
Wydanie Chrześcijańskich Pism Greckich w języku ronga,"Dnia 5 marca 2023 roku podczas specjalnego programu odbywającego się na Stadionie Narodowym Zimpeto w Maputo (Mozambik) ogłoszono wydanie Chrześcijańskich Pism Greckich w Przekładzie Nowego Świata w języku ronga. Brat Castro Salvado z mozambickiego Komitetu Oddziału ogłosił to wydanie w obecności 3150 osób. Było to w Mozambiku pierwsze od początku pandemii COVID-19 ogłoszenie wydania Biblii na spotkaniu z osobistym udziałem obecnych. Każdy, kto przybył na to wydarzenie, otrzymał drukowany egzemplarz Biblii.
Ronga jest językiem ojczystym dla co najmniej 618 000 ludzi, szczególnie w prowincji Maputo. Chociaż w tym języku są dostępne tłumaczenia Biblii, to w kilku z nich użyto pisowni i znaków diakrytycznych, które są niezrozumiałe dla większości czytelników.
O tym nowym przekładzie jeden z tłumaczy powiedział: „Jestem ogromnie wdzięczny za ten prezent! Wiem, że moi bracia i siostry bardzo się cieszą, że otrzymali ten prosty i zrozumiały przekład Biblii. Dzięki niemu czujemy, że głos Jehowy trafia nam prosto do serca”.
Cieszymy się razem z naszymi braćmi z tego nowego przekładu i modlimy się, żeby Jehowa dalej błogosławił działalności na terenie języka ronga (Rzymian 12:15).
Najważniejsze informacje
Ronga jest językiem ojczystym dla co najmniej 618 000 ludzi
W sumie 2007 głosicieli usługuje w 33 zborach języka ronga i 5 grupach","9 MARCA 2023
MOZAMBIK",https://www.jw.org/open?docid=702023029&prefer=lang&wtlocale=P
Akcje niesienia pomocy w Kolumbii,"Od końca kwietnia 2021 roku mieszkańcy Kolumbii cierpią z powodu niepokojów społecznych. Żaden ze Świadków Jehowy nie odniósł obrażeń ani nie stracił życia. Jednak na niektórych obszarach trudno jest kupić jedzenie i paliwo. Nasi bracia cierpią z powodu tych niedoborów, a także zmagają się z wyzwaniami związanymi z pandemią COVID-19.
W odpowiedzi na ten kryzys kolumbijskie Biuro Oddziału powołało pięć Komitetów Pomocy Doraźnej. Niosą one pomoc, uwzględniając przy tym wszystkie zasady bezpieczeństwa wynikające z pandemii COVID-19. Miejscowi bracia i siostry pomagają sobie nawzajem, szczególnie jeśli chodzi o zdobywanie żywności. Starsi i nadzorcy podróżujący zapewniają też głosicielom wsparcie duchowe.
Brat Almond Winklaar, który współpracuje z jednym z Komitetów Pomocy Doraźnej, mówi: „Sytuacja jest naprawdę bardzo trudna. Jestem wdzięczny Jehowie za to, jak szybko działa, żeby zatroszczyć się o swoich sług”.
Bracia i siostry, którzy otrzymali zapasy jedzenia
W zborze La Loma Arena 18 głosicieli wraz z rodzinami otrzymało zapasy jedzenia. Małżeństwo pełniące w tym zborze służbę pionierską powiedziało: „Kiedy od Komitetu Pomocy Doraźnej otrzymaliśmy potrzebne zapasy, byliśmy przeszczęśliwi. Jesteśmy bardzo wdzięczni naszej duchowej rodzinie, która dała nam dokładnie to, czego potrzebowaliśmy, oraz Jehowie, że dodał nam sił i pomógł wytrwać”.
Pracownicy jednego z dużych supermarketów, w którym Komitety Pomocy Doraźnej kupowały wiele potrzebnych artykułów, z podziwem wyrażali się o akcji niesienia pomocy. Jeden z pracowników powiedział: „Wiedziałem, że Świadkowie Jehowy przychodzą do domów ludzi rozmawiać o Słowie Bożym, ale ta akcja pomagania najbardziej potrzebującym robi na mnie ogromne wrażenie”.
Mimo trudnych warunków bracia dbają o swoje zwyczaje duchowe. Wiemy, że Jehowa dalej będzie dbał o nich pod względem materialnym i duchowym, ponieważ „nie są częścią świata” (Jana 17:16).","8 CZERWCA 2021
KOLUMBIA",https://www.jw.org/open?docid=702021286&prefer=lang&wtlocale=P
"Brat Witalij Suchow dostrzega, że Jehowa wspiera go za pośrednictwem współwyznawców","Kalendarium wydarzeń
21 grudnia 2021
Żelieznodorożnyj Sąd Rejonowy w Krasnojarsku skazuje brata Witalija Suchowa na sześć lat pozbawienia wolności w zawieszeniu na trzy lata. Oznacza to, że brat Witalij nie musi teraz iść do więzienia
25 marca 2021
Rozpoczyna się proces
16 października 2020
Sąd konfiskuje samochód Witalija
21 maja 2020
Przeszukanie w mieszkaniu Suchowów
8 maja 2020
Wszczęcie postępowania karnego przeciwko Witalijowi za organizowanie spotkań zakazanej organizacji religijnej
Informacje o skazanym
Witalij Suchow
Urodzony: 1967 (Krasnojarsk)
Z życiorysu: Spotkał Świadków Jehowy w 1989 roku, kiedy odbywał wyrok w więzieniu. Po wyjściu na wolność zaczął studiować Biblię
W 1990 roku ożenił się z Jeleną, z którą mają ośmioro dzieci. W 1994 roku został ochrzczony
Osobiste spostrzeżenia
Jak Jehowa posługuje się duchową rodziną, żeby wspierać ciebie i twoją żonę?
Naprawdę widzę rękę Jehowy w działaniach braci i sióstr. Nieprzerwanie nas wspierają, chociaż wielu z nich wcześniej nas nie znało.
Z powodu pandemii COVID-19 osoby postronne nie mogą wejść do budynku sądu. Ale kiedy odbywają się moje rozprawy, bracia i siostry przychodzą i stoją na zewnątrz — bez względu na to, jaka jest pogoda. To niezwykłe świadectwo dla wszystkich w sądzie i przechodniów.
Cudownie jest wiedzieć, że należymy do kochającej się rodziny Jehowy.
Bardzo pokrzepia nas świadomość, że ‛Jehowa wie, przez co przechodzą prawi i ich wspiera’ (Psalm 37:17, 18).","23 GRUDNIA 2021
ROSJA",https://www.jw.org/open?docid=702021257&prefer=lang&wtlocale=P
Huragan Pamela przyczyną powodzi na meksykańskim wybrzeżu Pacyfiku,"Dnia 13 października 2021 roku w wybrzeże Meksyku uderzył huragan Pamela, zakwalifikowany do pierwszej kategorii. Spowodował silne wiatry, ulewne deszcze i powodzie — głównie w stanach Durango, Nayarit i Sinaloa.
Skutki odczuwane przez naszych współwyznawców
Nikt nie został ranny
112 głosicieli musiało opuścić swoje domy
75 domów zostało nieznacznie uszkodzonych
1 Sala Królestwa została nieznacznie uszkodzona
Pomoc
Nasi współwyznawcy donoszą, że dzięki przypomnieniom organizacji dotyczącym klęsk żywiołowych byli dobrze przygotowani na nadejście huraganu
Ci, którzy musieli się ewakuować, znaleźli schronienie u krewnych albo współwyznawców
20 głosicielom dostarczono żywność
Miejscowi starsi niosą poszkodowanym duchowe pokrzepienie
Wszystkie działania prowadzone są w zgodzie z zasadami bezpieczeństwa związanymi z pandemią COVID-19
Pomoc udzielana naszym poszkodowanym braciom i siostrom wyraźnie dowodzi miłości i troski Jehowy. Nasz Bóg naprawdę jest „bezpiecznym schronieniem” (Psalm 59:16).","3 LISTOPADA 2021
MEKSYK",https://www.jw.org/open?docid=702021385&prefer=lang&wtlocale=P
Międzynarodowa społeczność braterska pociesza cierpiących z powodu pandemii,"W trakcie pandemii śmiertelnie niebezpiecznej choroby słudzy Jehowy odpowiedzialnie podchodzą do zalecanych środków ostrożności, ale nie oznacza to, że omijają ich smutne następstwa (Kaznodziei 9:11). Niestety, do tej pory na skutek zarażenia koronawirusem powodującym chorobę COVID-19 na całym świecie zmarło 872 naszych kochanych braci i sióstr. Nasi współwyznawcy starają się bezzwłocznie zapewniać wsparcie i pocieszenie pogrążonym w żałobie (1 Koryntian 12:26). A przede wszystkim cała nasza społeczność polega na Jehowie, który zawsze działa zgodnie ze swoją obietnicą z Filipian 4:7 i daje nam „pokój Boży”.
Brat i siostra Unnützer
Szczególne wsparcie ze strony organizacji Jehowy odczuwa siostra Hannchen Unnützer, pionierka specjalna z Bolzano w północnych Włoszech. Niestety, 28 marca 2020 roku na skutek zarażenia koronawirusem zmarł jej mąż, brat Manfred Unnützer. Spędził on niemal 58 lat w specjalnej służbie pełnoczasowej, a jego żona towarzyszyła mu w niej przez prawie 54 lata. Razem przez 25 lat działali w obwodzie. W uroczystości pogrzebowej transmitowanej w aplikacji do wideokonferencji uczestniczyło ponad 1000 braci i sióstr z kilku krajów.
Siostra Unnützer powiedziała: „Bardzo cenię naszą społeczność. Bracia nigdy mnie nie opuścili, nawet na godzinę. Doświadczyłam całej mocy ciepłych uczuć! Zadbali o mnie pod względem emocjonalnym, duchowym i fizycznym. Kocham wszystkich braci”.
Wsparcia w czasie żałoby zaznało też inne małżeństwo — Maria Jose Moncada i jej mąż Darwin. Działają oni na terenie języka keczua w górzystym regionie w Ekwadorze. Niestety, w odstępie sześciu dni zmarli rodzice siostry Moncada — siostra Fabiola Santana Jordan (56 lat), która była pionierką stałą, i brat Ricardo Jordan (60 lat), który był sługą pomocniczym w zborze Praderas w mieście Guayaquil. Na COVID-19 zachorowali również dwaj bracia siostry Moncada, ale im udało się wyzdrowieć.
Brat i siostra Moncada obchodzą Wieczerzę Pańską
Przytłoczona żalem siostra Moncada chciała odbyć czterogodzinną podróż, żeby być z najbliższymi, wesprzeć ich emocjonalnie i pomóc im w przygotowaniach do pogrzebu. Jednakże z modlitwą małżeństwo to postanowiło, że wyjazd do Guayaquil nie będzie rozsądny. Zamiast tego komunikowali się z krewnymi online. Siostra Moncada wyjaśnia: „Gdybyśmy pojechali do rodziny, narazilibyśmy na niebezpieczeństwo siebie i innych”.
To zrozumiałe, że jak przyznała siostra Moncada, odczuwała głęboki „ból i zmartwienie”, ale razem z mężem trzymali się duchowych zwyczajów i „nie przestali się modlić do Jehowy i prosić Go o kierownictwo”. Nie przerwali przygotowań do Pamiątki śmierci Jezusa. Zapraszali na nią swoich zainteresowanych i czytali fragmenty Biblii opisujące ostatnie dni Jezusa na ziemi. Uczestniczyli też w służbie, pisząc listy, a także korzystali z zebrań zborowych w trybie wideokonferencji. Dziewięcioro krewnych siostry Moncada, którzy nie są Świadkami Jehowy, przyjęło zaproszenie do wysłuchania Pamiątki w języku hiszpańskim.
„Bardzo nas zachęciło to, że zainteresowani studiujący Biblię przyłączyli się do tego spotkania, chociaż technicznie nie było to dla nich łatwe” — wyjaśnia siostra Moncada. Dodaje też: „To była miła niespodzianka zobaczyć korzystających z wideokonferencji krewnych z różnych krajów”.
Siostra Moncada powiedziała jeszcze: „Ta sytuacja pokazuje, że gdy nas dotykają bolesne doświadczenia, zachowywanie aktywności w służbie dla Jehowy jest najlepszym sposobem, żeby pokonać ból i dać Jehowie możliwość, żeby nam błogosławił”.
Nasza międzynarodowa społeczność braterska cierpi razem z tymi, którzy na skutek pandemii stracili bliskich, i będziemy się dalej modlić za osoby pogrążone w żałobie. Wyczekujemy przyszłości, w której Jehowa położy kres wszystkim przyczynom bólu, takim jak zarazy, i wskrzesi wszystkich swoich wiernych sług, którzy zmarli (1 Koryntian 15:21, 22).","30 KWIETNIA 2020
WIADOMOŚCI ZE ŚWIATA",https://www.jw.org/open?docid=702020219&prefer=lang&wtlocale=P
Nieustające pożary w zachodniej części USA,"Miejsce
Stany Kalifornia, Oregon i Waszyngton
Rodzaj klęski żywiołowej
Szybko rozprzestrzeniające się pożary strawiły ponad 2 miliony hektarów na obszarze od Kalifornii do stanu Waszyngton
Pożary wciąż powodują niebezpieczne dla zdrowia pogorszenie stanu powietrza
Jeden z odnotowanych pożarów jest największym w historii Kalifornii
Skutki odczuwane przez naszych współwyznawców
4546 głosicieli musiało się ewakuować
Zniszczenia
61 domów zostało zniszczonych
16 domów zostało uszkodzonych
Pomoc
Przestrzegając zasad bezpieczeństwa związanych z pandemią COVID-19, Komitety Pomocy Doraźnej w dalszym ciągu razem z nadzorcami obwodów i miejscowymi starszymi koordynują pomoc dla braci i sióstr, którzy musieli się ewakuować
Poszkodowani głosiciele odczuli wsparcie, jakiego Jehowa udziela za pośrednictwem swojej organizacji. Jedna siostra, której dom został zniszczony, powiedziała, że nasi bracia „byli chętni dostarczyć nam wszystko, czego potrzebowaliśmy, zanim jeszcze sobie uświadomiliśmy, że tego potrzebujemy”.
Chociaż nasi współwyznawcy w tym rejonie wciąż są w niełatwej sytuacji, zaznają czułej troski i miłosierdzia Jehowy (Jakuba 5:11).","17 WRZEŚNIA 2020
STANY ZJEDNOCZONE",https://www.jw.org/open?docid=702020408&prefer=lang&wtlocale=P
" CHRZEŚCIJAŃSKI TRYB ŻYCIA
Bądź pewny, że Jehowa cię kocha","Jehowa bardzo cię ceni (Iz 43:4). Pociągnął cię do siebie i swojej organizacji. Odkąd oddałeś się Jehowie w modlitwie i ochrzciłeś, należysz do Niego. Ponieważ jesteś Jego cenną własnością, On zatroszczy się o ciebie również wtedy, kiedy będziesz przeżywał ciężkie chwile. Okaże ci lojalną miłość, posługując się swoją organizacją (Ps 25:10).
Jak możemy pogłębiać wdzięczność za miłość, którą okazuje nam Jehowa? Możemy na przykład przypomnieć sobie, jak w ostatnim czasie Jego organizacja reagowała na sytuacje kryzysowe.
OBEJRZYJ FILM SPRAWOZDANIE KOMITETU KOORDYNATORÓW ZA ROK 2019 I ODPOWIEDZ NA PYTANIA:
Jak Komitet Koordynatorów przygotowuje Biura Oddziałów na całym świecie na sytuacje kryzysowe?
Jak organizacja Jehowy zapewniła pomoc i niezbędne wskazówki braciom w Indonezji i Nigerii?
Co robi na tobie największe wrażenie, jeśli chodzi o reakcję naszej organizacji na pandemię COVID-19?",,https://www.jw.org/open?docid=202022010&prefer=lang&wtlocale=P
"JAK SĄ WYKORZYSTYWANE TWOJE DATKI
Projekty budowlane, które udało się zrealizować przed wybuchem pandemii","1 LISTOPADA 2020
 Ponieważ co roku chrzest przyjmują setki tysięcy osób, potrzebne są kolejne obiekty teokratyczne. Żeby wszyscy nasi współwyznawcy mogli w dobrych warunkach oddawać cześć Jehowie, w roku służbowym 2020 Lokalne Działy Projektowo-Budowlane na całym świecie zaplanowały budowę lub remont ponad 2700 miejsc wielbienia
 a.
 Niestety, w realizacji tych planów przeszkodziła pandemia COVID-19. W trosce o zdrowie naszych braci i sióstr, a także dostosowując się do rozporządzeń władz, Komitet Wydawniczy Ciała Kierowniczego wstrzymał realizację większości projektów budowlanych na świecie. Mimo to w roku służbowym 2020 — jeszcze przed wybuchem pandemii — udało się zbudować i wyremontować ponad 1700 miejsc wielbienia. Ponadto zakończono ponad 100 dużych projektów w Biurach Oddziałów. Zobaczmy, jakie korzyści przyniosły naszym współwyznawcom dwa takie zrealizowane przedsięwzięcia.
 Biuro Oddziału w Kamerunie. Poprzedni obiekt w Duali był za mały i wymagał szeroko zakrojonych remontów. Komitet Wydawniczy rozważał remont generalny, ale jego koszty przekroczyłyby wartość budynków. Przeanalizowano także inne opcje: wybudowania Betel na nowej działce bądź też zakupu i przystosowania gotowego obiektu, obie jednak okazały się niezadowalające.
 W tym czasie bracia dowiedzieli się, że na północ od Duali miejscowe władze planują budowę drogi obok jednej z naszych Sal Zgromadzeń. Nowa droga znacznie poprawiłaby dojazd do naszej posesji. Idealnie pasowało to do naszych potrzeb. Dlatego Ciało Kierownicze zatwierdziło decyzję o budowie nowego Biura Oddziału na wydzielonej części działki, na której stoi Sala Zgromadzeń.
 Na budowie pracowali Świadkowie i wynajęte firmy zewnętrzne, dzięki czemu zaoszczędzono sporo czasu i środków. Roboty kosztowały ponad 2 miliony dolarów (prawie 8 milionów złotych) mniej, niż zakładano w budżecie! Rodzina Betel mogła się wprowadzić do nowego obiektu tuż przed wybuchem pandemii COVID-19.
Budowa Biura Oddziału w Kamerunie została zakończona przed wybuchem pandemii COVID-19
Bracia i siostry na budowie nowego Biura Oddziału w Kamerunie
 Betelczycy w Kamerunie mają teraz znacznie lepsze warunki mieszkaniowe i miejsca pracy, a nowe Biuro uznają za dar od Jehowy. Pewne małżeństwo powiedziało: „Mamy teraz chęć pracować jeszcze ciężej, a tego prezentu nie uważamy za coś oczywistego”.
Bracia i siostry mogli się przeprowadzić do nowych pomieszczeń jeszcze przed pandemią
 Biuro Tłumaczeń na język tojolabal (Meksyk). Przez wiele lat zespół tłumaczy na język tojolabal wykonywał swoje zadania w Oddziale Ameryka Centralna niedaleko miasta Meksyk. Ale społeczność posługująca się tym językiem mieszka głównie w okolicach Altamirano i Las Margaritas — prawie 1000 kilometrów od Biura Oddziału! Dlatego tłumaczom trudno było mieć ciągły kontakt z żywym językiem. A w stolicy niełatwo było znaleźć wykwalifikowanych braci i siostry, którzy mogliby pomagać przy tłumaczeniu i nagrywaniu materiałów w tojolabal.
Bracia i siostry na budowie Biura Tłumaczeń
 Z tego względu Komitet Redakcyjny Ciała Kierowniczego zalecił, żeby tłumacze na tojolabal przeprowadzili się w okolice zamieszkane przez ludność posługującą się tym językiem. Biuro Oddziału postanowiło w tym celu zakupić i wyremontować odpowiedni budynek. Taka opcja była znacznie tańsza niż budowa nowego obiektu lub wynajem biur.
 Jeden z tłumaczy tak się wypowiada o korzyściach takiego rozwiązania: „Przez lata tłumaczenia w Biurze Oddziału nie spotkałem w okolicy ani jednej rodziny, która by mówiła w moim języku. A teraz nasze Biuro jest w samym sercu terenu, na którym ludzie posługują się językiem tojolabal. Stykam się z nimi codziennie, co wzbogaca moje słownictwo i podniosło jakość moich tłumaczeń”.
Biuro Tłumaczeń na język tojolabal przed remontem i po jego zakończeniu
Projekty planowane w roku służbowym 2021
 Jeżeli pozwolą na to warunki, to w roku służbowym 2021 zaplanowane są prace związane z 75 Biurami Tłumaczeń i ośrodkami szkoleń biblijnych. Będą kontynuowane duże prace remontowo-budowlane w 8 Biurach Oddziałów, w tym przy projekcie Ramapo w Biurze Głównym, a także przeprowadzki Biur Oddziałów w Argentynie i Włoszech. Oprócz tego potrzebujemy wybudować ponad 1000 nowych Sal Królestwa w miejscach, gdzie dotychczas ich nie było. Przeszło 6000 już istniejących miejsc zebrań trzeba zastąpić nowymi obiektami, a kolejne 4000 Sal Królestwa trzeba wyremontować.
 Skąd pochodzą środki na wszystkie te projekty budowlane i remontowe? Brat Lázaro González z Komitetu Oddziału Ameryka Centralna odpowiedział na to pytanie w związku z powstaniem Biura Tłumaczeń na język tojolabal: „Na naszym terenie dysponujemy ograniczonymi środkami. Bez wsparcia społeczności braterskiej nie bylibyśmy w stanie zapewnić Biur Tłumaczeń pomagających naszym rdzennym współwyznawcom. Fundusze przekazywane przez braci na całym świecie umożliwiają umieszczenie tłumaczy bliżej społeczności mówiącej danym językiem. Składamy gorące podziękowania naszym współwyznawcom na całym świecie za ich szczodre wsparcie”. Rzeczywiście, realizacja tych projektów budowlanych jest możliwa dzięki waszym datkom na naszą ogólnoświatową działalność, w tym darowiznom składanym za pośrednictwem serwisu donate.jw.org.
a Lokalne Działy Projektowo-Budowlane planują i organizują budowę Sal Królestwa na terenie nadzorowanym przez poszczególne Biura Oddziałów. Ogólnoświatowy Dział Projektowo-Budowlany w Biurze Głównym ustala priorytety związane z potrzebami budowlanymi i koordynuje realizację projektów na całym świecie.",,https://www.jw.org/open?docid=502500203&prefer=lang&wtlocale=P
Na prośbę ETPC dwaj schorowani rosyjscy bracia zostają zwolnieni z aresztu,"Dnia 28 sierpnia 2021 roku na prośbę Europejskiego Trybunału Praw Człowieka (ETPC) do rosyjskich władz bracia Aleksandr Łubin i Anatolij Isakow zostali zwolnieni z aresztu śledczego. Mimo że obaj są inwalidami, spędzili w areszcie w obwodzie kurgańskim półtora miesiąca. Postępowanie karne w ich sprawie wciąż trwa i grozi im kara pozbawienia wolności.
W dniach 13 i 14 lipca 2021 roku funkcjonariusze służb bezpieczeństwa z obwodu kurgańskiego przeprowadzili serię najść na domy Świadków Jehowy. Wśród zatrzymanych znaleźli się 56-letni brat Isakow oraz 65-letni brat Łubin.
Brat Łubin cierpi na poważne schorzenie naczyń krwionośnych, nadciśnienie oraz chorobę autoimmunologiczną, która atakuje jego narządy. Przez 16 godzin dziennie powinien korzystać z nawilżanego tlenu i innych zabiegów medycznych, czego mu odmówiono. Ma trudności z chodzeniem i żeby wstać, potrzebuje pomocy. Jego żona Tatiana również jest niepełnosprawna i przeszła cztery udary.
U brata Isakowa wykryto nowotwór krwi. A z powodu wielu złamań kompresyjnych kręgosłupa i żeber musi poruszać się na wózku inwalidzkim. Uwięzienie uniemożliwiło mu korzystanie z chemioterapii. Odmówiono mu też dostępu do środków przeciwbólowych. Niestety w areszcie śledczym zachorował również na COVID-19.
Prawnicy reprezentujący tych dwóch braci przez wiele tygodni apelowali do sądu o ich zwolnienie, ale bez skutku. Sąd odmówił, powołując się na opinię lekarzy z kurgańskiego szpitala klinicznego, którzy wystawili zaświadczenie absurdalnej treści — stwierdzili, że bracia Łubin i Isakow nie mają żadnych schorzeń uniemożliwiających im pobyt w areszcie śledczym.
Od lewej: bracia Isakow i Łubin opuszczają areszt śledczy
Dnia 8 sierpnia 2021 roku prawnicy wysłali skargę do ETPC, który z kolei wystosował prośbę do Prokuratury Generalnej Federacji Rosyjskiej o zajęcie się tą sprawą. 24 sierpnia 2021 roku wspomniani bracia zostali ponownie skierowani na badania do kurgańskiego szpitala klinicznego. Tym razem lekarze stwierdzili, że bracia Łubin i Isakow cierpią na schorzenia, z powodu których nie mogą przebywać w areszcie.
Modlimy się za tych dwóch braci, którzy mimo prześladowań i chorób zachowują lojalność. Jesteśmy przekonani, że Jehowa w dalszym ciągu będzie ‛ukazywał swoją siłę dla ich dobra’ (2 Kronik 16:9, przypis).","1 WRZEŚNIA 2021
ROSJA",https://www.jw.org/open?docid=702021359&prefer=lang&wtlocale=P
"JAK SĄ WYKORZYSTYWANE TWOJE DATKI
Obrona wolności religijnej w rdzennych społecznościach","1 MAJA 2021
 W Ameryce Łacińskiej żyją miliony przedstawicieli rdzennej ludności, którzy są przywiązani do swojego języka i zwyczajów. Wśród nich jest też wielu naszych duchowych braci i sióstr, którzy również cenią swoje dziedzictwo kulturowe. Żeby pomagać ludziom pod względem duchowym, publikacje Świadków Jehowy są tłumaczone i rozpowszechniane w ponad 130 językach indiańskich używanych w Ameryce Łacińskiej
 a. Niestety, niektórzy nasi współwyznawcy stykają się ze sprzeciwem, ponieważ postanowili służyć Jehowie i odmawiają kultywowania niebiblijnych zwyczajów rozpowszechnionych w ich społecznościach. Jak twoje datki są wykorzystywane, żeby im pomagać?
Pomoc w powrocie do domu
 W Meksyku nasi bracia i siostry z plemienia Huichol
 b mieszkającego w górskiej okolicy w stanie Jalisco z szacunkiem odmówili udziału w obrzędach religijnych, które były niezgodne z ich sumieniem. Rozwścieczyło to niektórych ich sąsiadów. Dnia 4 grudnia 2017 roku agresywny tłum zaatakował grupę Świadków Jehowy i kilka towarzyszących im osób. Napastnicy wypędzili ich z domów, zniszczyli należące do nich rzeczy i zagrozili śmiercią każdemu, kto będzie próbował wrócić.
 Świadkowie z okolicznych miejscowości natychmiast zatroszczyli się o swoich współwyznawców. Ale jak im pomóc wrócić do domów? „Nie mieliśmy wystarczająco pieniędzy, żeby wynająć prawnika”, wyjaśnia brat o imieniu Agustín, „i nie wiedzieliśmy, do kogo się zwrócić o pomoc prawną”.
 Ponieważ był to atak na swobody religijne naszych braci, natychmiastowe działania podjął Oddział Ameryka Centralna. Najpierw zwrócono się do miejscowych władz z prośbą o przeprowadzenie śledztwa w sprawie popełnionych przestępstw. Następnie bracia uzyskali zgodę Komitetu Koordynatorów Ciała Kierowniczego Świadków Jehowy, by nawiązać współpracę z Działem Prawnym w Biurze Głównym i złożyć pozew w imieniu naszych współwyznawców z plemienia Huichol. W końcu sprawa ta dotarła do Sądu Najwyższego Meksyku.
 Międzynarodowy zespół prawników przygotował argumentację przedstawioną Sądowi. Wyjaśniono, że inni muszą szanować kulturę rdzennych społeczności, ale na tej samej zasadzie te społeczności muszą respektować i chronić swobody przysługujące wszystkim ich członkom. Prawa człowieka nie znają granic.
 Dnia 8 lipca 2020 roku Sąd Najwyższy Meksyku jednomyślnie orzekł na korzyść Świadków Jehowy i nakazał umożliwienie wszystkim wygnanym powrotu do swoich domów. Cytowany już wcześniej Agustín wyraził uczucia swoje oraz innych osób: „Jesteśmy ogromnie wdzięczni i szczęśliwi z powodu tego, co bracia dla nas zrobili. Gdyby nie ich pomoc, bylibyśmy bezsilni”.
„Tak wiele dla tak niewielu”
 Z podobnym sprzeciwem zetknęli się nasi współwyznawcy ze wsi San Juan de Ilumán niedaleko Otavalo w Ekwadorze. W 2014 roku po uzyskaniu wszystkich niezbędnych zezwoleń zaczęli budowę Sali Królestwa. Ale ponad 100-osobowy tłum na czele z księdzem zmusił braci do przerwania prac. Władze miejscowej społeczności indiańskiej zabroniły Świadkom Jehowy spotykania się w celu wielbienia Boga.
 Działy Prawne w ekwadorskim Biurze Oddziału i w Biurze Głównym wystąpiły w obronie wolności religijnej zboru. Bracia wnieśli skargę do sądu. Na wieść o tym władze społeczności przestały się sprzeciwiać braciom i zgodziły się, żeby zbór wznowił zebrania i dokończył budowę Sali Królestwa. Jednak żeby w przyszłości nie dochodziło do podobnych naruszeń praw naszych współwyznawców, nasi przedstawiciele zwrócili się do sądów wyższej instancji o wydanie orzeczenia w fundamentalnej kwestii: Czy rdzenne społeczności muszą przestrzegać międzynarodowych praw człowieka?
 Dnia 16 lipca 2020 roku sprawę rozpatrzył Trybunał Konstytucyjny, najwyższa instancja sądownicza Ekwadoru. Zbór reprezentowali miejscowi bracia będący prawnikami. A oprócz tego przed sądem wystąpiło czterech braci będących doświadczonymi prawnikami międzynarodowymi. Z powodu pandemii COVID-19 bracia z innych krajów przemawiali na posiedzeniu w trybie wideokonferencji. Po raz pierwszy w historii jakikolwiek sąd pozwolił międzynarodowemu zespołowi prawnemu Świadków Jehowy przedstawić w ten sposób swoje argumenty
 c. Zespół ten powołał się na międzynarodowe autorytety prawnicze, żeby wykazać, że rdzenni mieszkańcy nie tracą przysługujących im praw człowieka tylko dlatego, że są częścią rdzennej społeczności.
Międzynarodowy zespół prawników broni praw naszych braci na posiedzeniu sądu odbywającym się w trybie wideokonferencji
 Nasi bracia z rejonu Otavalo z niecierpliwością wyczekują orzeczenia Trybunału Konstytucyjnego. Ale już teraz są bardzo wdzięczni za otrzymaną pomoc. César, starszy ze zboru języka keczua w Ilumán, mówi: „Tylko Jehowa za pośrednictwem swojej organizacji mógł zrobić tak wiele dla tak niewielu”.
 Wszyscy prawnicy zaangażowani w takie sprawy są Świadkami Jehowy, którzy cieszą się, że mogą pomagać bez pobierania żadnych prowizji. Nie zmienia to faktu, że wnoszenie skarg, przygotowywanie się do procesów sądowych i udział w nich wymaga nakładu czasu i pieniędzy. Przy sprawie z Meksyku nasi prawnicy i inni bracia poświęcili ponad 380 godzin na przygotowanie dokumentacji prawnej, a dodatkowe 240 godzin zajęło przetłumaczenie dokumentów. Sprawa z Ekwadoru wymagała od zespołu prawie 40 prawników z całego świata poświęcenia setek godzin. Jak są pokrywane koszty związane z obroną praw naszych braci? Jest to możliwe dzięki datkom składanym różnymi sposobami za pośrednictwem serwisu donate.jw.org. Bardzo wam dziękujemy za szczodrość.
a Świadkowie Jehowy tłumaczą też publikacje biblijne na wiele języków indoeuropejskich używanych w Ameryce Łacińskiej, a także na kilka miejscowych języków migowych.
b Indianie Huichol sami nazywają się też „Wixáritari”, a swój język „wixárika”.
c Chociaż nasza ogólnoświatowa organizacja nie była stroną w postępowaniu sądowym, sędziowie zgodzili się, żeby bracia z zagranicy wzięli w nim udział w charakterze amicus curiae, czyli „przyjaciela sądu”, który oferuje sądowi opinię prawną dotyczącą przedmiotu postępowania.",,https://www.jw.org/open?docid=502500209&prefer=lang&wtlocale=P
Przygotowanie pomaga siostrze Julii Kaganowicz znosić prześladowania,"Planowane ogłoszenie wyroku
Dnia 18 lutego 2021 roku
 a Sąd Rejonowy w Birobidżanie (Żydowski Obwód Autonomiczny) ma wydać wyrok w procesie siostry Julii Kaganowicz. Prokuratura nie określiła jeszcze, o jaki wyrok będzie wnioskować.
Informacje o oskarżonej
Julia Kaganowicz
Urodzona: 1966 (Michajłowka, obwód wołgogradzki)
Z życiorysu: Studiowała inżynierię. W młodości uczyła się tańca, skończyła szkołę muzyczną, grała w orkiestrze i śpiewała w chórze. Jej mąż Alieksandr nie podziela jej wierzeń, ale ją wspiera i uważa, że jej sprawa karna to rażąca niesprawiedliwość
Żałoba po utracie bliskich osób skłoniła ją do zastanowienia się nad sensem życia. Odpowiedzi znalezione w Biblii pomogły jej odnaleźć spokój i nadzieję. W 1998 roku została ochrzczona. Zasady biblijne pomogły jej umocnić swoje małżeństwo, poprawić relacje z innymi i wychować syna Artura, który również jest Świadkiem Jehowy
Postępowanie karne negatywnie wpływa na jej słabe zdrowie fizyczne
Proces
„Gdy wczesnym rankiem usłyszałam łomotanie do drzwi, od razu wiedziałam, kto to” — wspomina siostra Julia. „Serce mi waliło i byłam w stanie powtarzać tylko: ‚Jehowo, pomóż mi. Jehowo, pomóż mi’ ”.
Prześladowanie na tle religijnym naszej 53-letniej siostry zaczęło się 10 października 2019 roku w Birobidżanie. Rewizja przeprowadzona rankiem w jej mieszkaniu była częścią akcji Federalnej Służby Bezpieczeństwa (FSB) — funkcjonariusze wtargnęli wtedy do ponad 20 domów naszych współwyznawców w tym regionie.
Rewizje były bardzo stresujące, ale Julia i inni Świadkowie czerpali siły z wcześniejszego przygotowania.
„Wiele razy mówiliśmy na zebraniach o tym, że może dojść do przeszukań, i że musimy być na nie gotowi” — opowiada Julia. „Dzięki tej wiedzy przygotowałam się mentalnie do tego, jak się zachowywać i co mówić”. Dodaje: „Zrozumiałam, jak ważne jest zawczasu przemyśleć, co trzeba robić. Dzięki temu potrafiłam myśleć trzeźwo, zamiast wpaść w nerwową dezorientację”.
Zgodnie z tym, czego się spodziewano, po najściach rosyjskie władze szybko wszczęły postępowania karne. Julia i inne osoby zostały oskarżone o tak zwaną działalność ekstremistyczną.
3 marca 2020 roku sprawa trafiła do Sądu Rejonowego w Birobidżanie. Ze względu na pandemię COVID-19 proces został zawieszony na pięć miesięcy. Julia wróciła do sądu 22 października 2020 roku.
„Z jednej strony nie chciałam się znaleźć w takiej sytuacji. Ale z drugiej — to dla mnie prawdziwa radość, że mogę występować w obronie zwierzchniej władzy Jehowy” — mówi Julia.
„Izajasza 41:10 był dla mnie najważniejszym wersetem. Wydrukowałam go sobie i umieściłam w domu na widocznym miejscu, żeby ciągle mieć to zapewnienie Jehowy Boga przed oczami” — opowiada. „Osobiście widziałam, jak Jehowa wzmacniał moje trzęsące się kolana”.
Julia uczyła się na pamięć wersetów biblijnych, które mimo stresujących okoliczności pomogły jej zachować spokój, odwagę i radość.
Wszyscy powinniśmy już teraz działać mądrze i przygotowywać się mentalnie, emocjonalnie i duchowo na przyszłe próby. Jesteśmy pewni, że „Jehowa nie odmówi żadnego dobra tym, którzy postępują nieskazitelnie” (Psalm 84:11).
a Termin może ulec zmianie.","11 LUTEGO 2021
ROSJA",https://www.jw.org/open?docid=702021052&prefer=lang&wtlocale=P
Kontynuowali dzieło głoszenia podczas pandemii," Podczas trwającej pandemii COVID-19 nasi bracia i siostry zmienili metody dzielenia się z innymi pokrzepiającymi myślami z Biblii. Zamiast głosić publicznie i odwiedzać ludzi w ich domach, bracia koncentrują się głównie na głoszeniu telefonicznym i listownym
 a. Wielu ludzi ceni takie wysiłki i widać wyraźnie, że Jehowa błogosławi tej pracy (Przysłów 16:3, 4). Oto kilka przeżyć z jednego z krajów wyspiarskich.
 Przed pandemią Helen regularnie odwiedzała pewną młodą kobietę i proponowała jej studium Biblii. Jednak ona zawsze odmawiała. Mimo wszystko na dzień przed wprowadzeniem lockdownu Helen dała jej Biblię i książkę Czego nas uczy Biblia? Później znowu zaproponowała jej studium, ale wyjaśniła, że musiałoby się ono odbywać przez telefon. Tym razem ta młoda kobieta się zgodziła. Bardzo spodobały jej się te rozmowy i poprosiła, żeby studium odbywało się codziennie. Zaczęła się też regularnie łączyć przez telefon na zebrania. Ta kobieta nie tylko wprowadza w życie to, czego dowiaduje się z Biblii, ale też dzieli się tym z innymi.
 Głosiciele z jednego ze zborów w ramach osobistego udziału w służbie napisali listy do miejscowych policjantów, żeby podziękować im za ich cenną pracę. Policjanci byli zaskoczeni tymi listami. Jeden z nich powiedział do starszego zboru o imieniu Jefferson: „Sądziłem, że Świadkowie Jehowy nie lubią policji”. Jefferson wyjaśnił, że wcale tak nie jest. Policjantom tak bardzo podobał się pozytywny ton tych listów, że wywiesili je przy wejściu do posterunku. Jeden z nich powiedział: „Może to sprawi, że inni będą do nas lepiej nastawieni”.
 Edna i Ednalyn są pionierkami stałymi
 b. Ponieważ nie mają w mieszkaniu własnego internetu, nie mogły się łączyć na zebrania w trybie wideokonferencji. Dlatego zadzwoniły do sąsiadki niebędącej Świadkiem Jehowy i spytały, czy mogą skorzystać z jej wi-fi. Zaproponowały, że chętnie za to zapłacą. Ta życzliwa kobieta pozwoliła im się łączyć i nie chciała za to pieniędzy. Edna i Ednalyn zaproponowały, żeby skorzystała z zebrania, a ona przyjęła zaproszenie. Teraz ta sąsiadka, jej syn i dwie wnuczki studiują Biblię i regularnie łączą się na zebrania.
 Bracia i siostry z pewnego zboru zapraszali sąsiadów, współpracowników i inne osoby na wykład publiczny, który miał się odbyć w trybie wideokonferencji. Ellaine, która pracuje w szpitalu, na początku wahała się, czy zaprosić współpracowników. Obawiała się, że niektórzy lekarze mogą być do Świadków negatywnie nastawieni. Mimo wszystko wysłała wiadomości z zaproszeniem do lekarzy w tym szpitalu. Szczególnie obawiała się napisać do pewnego małżeństwa. Ale kiedy to przemyślała i pomodliła się w tej sprawie, wysłała zaproszenie. Żona odpisała: „Czyli chcesz, żebym dołączyła do twojej religii?”. Ellaine wyjaśniła, że nasze zebrania są dostępne dla wszystkich, nie tylko dla Świadków Jehowy. Następnego dnia ku jej zaskoczeniu to małżeństwo połączyło się jeszcze przed rozpoczęciem zebrania. A zanim zebranie się skończyło, Ellaine dostała SMS-a od tej kobiety: „Na zebraniu Świadków Jehowy jestem po raz pierwszy. Bardzo mi się podobało. Dziękuję, że mnie zaprosiłaś”.
Ellaine
 Ellaine zaprosiła na zebranie 20 lekarzy i bardzo się cieszyła, że skorzystało z niego 16 osób. Parafrazując słowa apostoła Pawła, Ellaine mówi: „Cieszę się, że ‛zdobyłam się na śmiałość’, żeby podzielić się ‚dobrą nowiną od Boga’ z moimi współpracownikami” (1 Tesaloniczan 2:2).
 Pandemia jest trudna dla wszystkich. Ale nasi bracia i siostry na całym świecie zachowują radość i pozytywne nastawienie dzięki temu, że robią wszystko, co mogą, żeby pokrzepiać innych i im pomagać (Dzieje 20:35).
a Świadkowie Jehowy pełnią swoją służbę, przestrzegając obowiązującego prawa o ochronie danych osobowych.
b Pionierzy to kaznodzieje pełnoczasowi.",,https://www.jw.org/open?docid=500200115&prefer=lang&wtlocale=P
Wydanie Biblii w sześciu językach dnia 28 czerwca 2020 roku,"W trakcie ogólnoświatowego kryzysu zdrowotnego Świadkowie Jehowy wydają Biblie w kolejnych językach. Dnia 28 czerwca 2020 roku ogłoszono wydanie Pisma Świętego w Przekładzie Nowego Świata w czterech językach: swazi, tsonga, zulu i tonga (Malawi). Ponadto wydano Chrześcijańskie Pisma Greckie w Przekładzie Nowego Świata w językach kreolskim (Belize) i totonackim. Restrykcje związane z pandemią COVID-19 nie zmniejszyły radości braci i sióstr, którzy otrzymali te Biblie w wersji elektronicznej. Ogłoszenia zostały podane w trakcie nagranych wcześniej okolicznościowych przemówień, które zostały udostępnione za pośrednictwem wideokonferencji lub streamingu.
Swazi, tsonga i zulu
Brat Geoffrey Jackson z Ciała Kierowniczego ogłosił wydanie w formatach elektronicznych Pisma Świętego w Przekładzie Nowego Świata w języku swazi oraz zrewidowanego Pisma Świętego w Przekładzie Nowego Świata w tsonga i zulu (zobacz zdjęcie powyżej). Głosiciele z RPA i Eswatini (Suazi) skorzystali ze specjalnego programu online.
Okładki nowo wydanych Biblii w językach swazi, tsonga i zulu (od lewej do prawej)
Szacuje się, że na terenie nadzorowanym przez Biuro Oddziału w RPA żyje 18,5 miliona ludzi, którzy posługują się językami swazi, tsonga i zulu. Wśród nich jest ponad 38 000 głosicieli.
Tonga (Malawi)
Brat Augustine Semo, członek Komitetu Oddziału w Malawi, ogłosił wydanie Pisma Świętego w Przekładzie Nowego Świata w języku tonga (Malawi).
Zespół tłumaczy pracował nad tym projektem ponad dwa lata. Jeden z tłumaczy wyjaśnił: „Język tonga ma trzy dialekty. Mieszkańcy jednego regionu używają słownictwa, które nie jest znane ludziom z innego regionu. Starannie dobieraliśmy słowa, które są zrozumiałe dla większości. Poza tym wstawialiśmy przypisy zawierające objaśnienia zwrotów, które mogą być trudne do zrozumienia”.
Inny tłumacz powiedział: „Głosiciele przekonają się, że ta Biblia bardzo się przydaje w służbie i na zebraniach, ponieważ jej tekst jest łatwy i przystępny, dzięki czemu dobrze się go czyta i rozumie”.
Kreolski (Belize)
Brat Joshua Killgore z Komitetu Oddziału Ameryka Centralna ogłosił wydanie Chrześcijańskich Pism Greckich w Przekładzie Nowego Świata w języku kreolskim (Belize). Programu online wysłuchało ponad 1300 osób.
Zespół sześciorga tłumaczy poświęcił 16 miesięcy na przetłumaczenie tego materiału. Jedna tłumaczka tak wyjaśniła zalety tego przekładu: „W końcu nasi bracia i siostry mają dokładne i wierne tłumaczenie Biblii. Będzie ono niczym symboliczna lampa ułatwiająca zrozumienie”.
„W samym środku pandemii COVID-19 nasi bracia i siostry mówiący tutejszym językiem kreolskim mogą już czytać Pismo Święte w języku swojego serca” — powiedziała inna tłumaczka. „To pomoże im uspokoić swoje serca i lepiej sobie radzić podczas przyszłych prób”.
W Belize w 19 zborach języka kreolskiego jest 867 głosicieli. Kolejnych 58 głosicieli głosi na tym terenie w Stanach Zjednoczonych.
Totonacki
Brat Jesse Pérez z Komitetu Oddziału Ameryka Centralna ogłosił wydanie Chrześcijańskich Pism Greckich w Przekładzie Nowego Świata w języku totonackim. Programu wysłuchało online jakieś 2200 osób z 50 zborów tego języka.
Tłumaczenie tej Biblii zajęło nieco ponad trzy lata. Będzie ona cennym narzędziem w głoszeniu dobrej nowiny przeszło 250 000 ludzi posługującym się językiem totonackim w Meksyku.
W odróżnieniu od innych Biblii w tym języku Chrześcijańskie Pisma Greckie w Przekładzie Nowego Świata „posługują się codziennym językiem” — zapewnił jeden z tłumaczy. „Teraz będzie nam łatwiej objaśniać różne zagadnienia biblijne członkom naszej społeczności”.
„Nasi bracia i siostry bardzo potrzebowali takiej Biblii” — dodał inny tłumacz. „Do niedawna niektórzy głosiciele sami tłumaczyli wersety biblijne z wersji hiszpańskiej, żeby przedstawić zadanie na zebraniu w tygodniu. Teraz nie będzie to już potrzebne, gdy trzeba będzie cytować Pisma Greckie”.
Ważną zaletą tego nowego przekładu są przypisy, które zawierają alternatywne tłumaczenia niektórych terminów występujących w tekście głównym. Są to synonimiczne określenia używane w różnych dialektach języka totonackiego. Dzięki temu ten przekład jest cenny dla wszystkich użytkowników tego języka.
Podzielamy radość braci i sióstr, którzy otrzymali Biblie w swoim języku. Wiemy, że ta Księga umocni ich wiarę, gdy będą używać tego duchowego „miecza” w służbie kaznodziejskiej i studium osobistym (Hebrajczyków 4:12).","3 LIPCA 2020
WIADOMOŚCI ZE ŚWIATA",https://www.jw.org/open?docid=702020295&prefer=lang&wtlocale=P
Katastrofalne powodzie w zachodniej Kanadzie,"W dniach od 13 do 15 listopada 2021 roku rekordowe ulewne deszcze nawiedziły Kolumbię Brytyjską w zachodniej Kanadzie. W 20 miejscach odnotowano największe w historii dzienne opady; gdzieniegdzie w ciągu trzech dni spadło ponad 250 milimetrów deszczu. Spowodowało to powodzie i osunięcia ziemi, które zablokowały autostrady. Wiele osób trzeba było ewakuować, a sporo podróżujących utknęło w drodze.
Skutki odczuwane przez naszych współwyznawców
Nikt nie został ranny
144 głosicieli musiało zostać ewakuowanych
Co najmniej 35 domów zostało uszkodzonych
Pomoc
Kanadyjskie Biuro Oddziału powołało Komitet Pomocy Doraźnej (KPD)
Ewakuowani bracia i siostry zostali zakwaterowani u swoich krewnych lub współwyznawców w sąsiednich miejscowościach w bezpiecznej strefie
Nadzorcy obwodów i starsi zborów niosą poszkodowanym rodzinom duchowe pokrzepienie
Tam, gdzie władze uznały to za bezpieczne, KPD wraz z brygadą współpracującą z LDPB oceniają stan uszkodzonych domów
Wszystkie działania prowadzone są w zgodzie z zasadami bezpieczeństwa związanymi z pandemią COVID-19
Wiele poszkodowanych rodzin Świadków ponownie dostało nakaz ewakuacji zaledwie trzy miesiące po niszczycielskich pożarach z sierpnia 2021. Ekstremalne zjawiska pogodowe i klęski żywiołowe są coraz częstsze, ale słudzy Jehowy są na nie przygotowani dzięki posłuszeństwu wskazówkom, żeby mieć pod ręką zestawy ewakuacyjne.
Trudności wynikające z katastrof naturalnych mogą być coraz częstsze i mieć szerszy zasięg, ale nie będziemy tracić wiary w zbawczą moc Jehowy (Habakuka 3:17, 18).","26 LISTOPADA 2021
KANADA",https://www.jw.org/open?docid=702021404&prefer=lang&wtlocale=P
"JAK SĄ WYKORZYSTYWANE TWOJE DATKI
Produkcja materiałów filmowych na kongres regionalny w 2020 roku","10 SIERPNIA 2020
 Materiały filmowe wyświetlane na naszych kongresach poruszają serca i pogłębiają zrozumienie nauk biblijnych. W programie kongresu regionalnego pod hasłem „‛Zawsze się radujcie!’” w 2020 roku zostało wykorzystanych 114 dłuższych i krótszych filmów, w tym 43 nagrane przemówienia członków Ciała Kierowniczego i pomocników Komitetów Ciała Kierowniczego. Czy zastanawiałeś się, ile wysiłku i środków wymagało ich przygotowanie?
 W to przedsięwzięcie było zaangażowanych niemal 900 braci i sióstr z całego świata. W ciągu ostatnich dwóch lat ochotnicy ci poświęcili na to prawie 100 000 godzin. Samo przygotowanie 76-minutowego materiału filmowego Nehemiasz: Radość od Jehowy jest waszą siłą wymagało aż 70 000 godzin pracy.
 Nietrudno sobie wyobrazić, że zatroszczenie się o niezbędne potrzeby tych ofiarnych ochotników, a także stworzenie i wykorzystanie koniecznej infrastruktury technicznej, sprzętu i obiektów wiązało się z dużymi kosztami.
 „Komitetowi Nauczania Ciała Kierowniczego bardzo zależy na tym, żeby w naszych filmach widać było różne kultury i miejsca. Dzięki temu ukazują one prawdziwie globalny charakter naszej społeczności braterskiej” — mówi Jared Gossman z Działu Nagrań Dźwiękowych i Filmów Wideo. „Dlatego przy tym międzynarodowym projekcie współpracowały 24 zespoły w 11 krajach. Wymagało to ogromnej ilości środków, planowania i koordynacji”.
 Wiele naszych materiałów filmowych wymaga specjalistycznego sprzętu i scenografii. Na przykład plan zdjęciowy do materiału Nehemiasz: Radość od Jehowy jest waszą siłą powstał w studiu Mount Ebo niedaleko Patterson. Bracia chcieli możliwie najlepiej wykorzystać ofiarowane środki i jednocześnie zapewnić jak najbardziej realistyczne odwzorowanie historycznych szczegółów, więc zbudowali imitacje murów starożytnej Jerozolimy. Każda część tych „murów” składała się z wysokiej na sześć metrów lekkiej drewnianej ramy pokrytej pianką z wykończeniem wyglądającym jak kamień. Można je było przenosić i używać przy kręceniu różnych scen, przez co zminimalizowano łączną liczbę planów potrzebnych do poszczególnych scen. Mimo to tylko scenografia do Nehemiasza kosztowała prawie 100 000 dolarów (około 375 000 złotych)
 a.
Odtwórz wideo
 Znajomość takich szczegółów dodatkowo pogłębia naszą wdzięczność za program tegorocznego kongresu regionalnego. Jesteśmy przekonani, że wysiłki włożone w jego przygotowanie przysporzą Jehowie chwały na całym świecie. Dziękujemy wam za to, że tak szczodrze wspieracie ogólnoświatową działalność za pośrednictwem serwisu donate.jw.org, a także z wykorzystaniem innych sposobów.
a Zdjęcia do materiału Nehemiasz: Radość od Jehowy jest waszą siłą nakręcono przed wybuchem pandemii COVID-19, gdy jeszcze nie obowiązywały zasady dystansu społecznego.",,https://www.jw.org/open?docid=502500102&prefer=lang&wtlocale=P
Dwaj bracia odczuwają wsparcie Jehowy i pozostają odważni,"Kirsanowskij Sąd Rejonowy w obwodzie tambowskim wkrótce wyda wyrok w procesie braci Antona Kużelkowa i Nikołaja Prochorowa. Prokuratura jeszcze nie określiła, o jaki wyrok będzie wnioskować.
Kalendarium wydarzeń
21 grudnia 2020
Przeciwko braciom Antonowi i Nikołajowi wszczęto postępowanie karne za organizowanie działalności organizacji „ekstremistycznej”
24 grudnia 2020
Dokonano przeszukań w 19 miejscach, między innymi w domu Antona. Został on zabrany na przesłuchanie 350 kilometrów od domu. Nikołaj również był przesłuchiwany i zakazano mu opuszczać okolicę
25 grudnia 2020
Antonowi nie pozwolono wrócić do domu i trafił do aresztu śledczego
30 sierpnia 2021
Anton został przeniesiony do innego aresztu śledczego
Informacje o oskarżonych
Anton Kużelkow
Urodzony: 1993 (Sortawała, Republika Karelii)
Z życiorysu: Najstarszy z trzech synów. W dzieciństwie lubił łowić ryby i jeździć na snowboardzie. Od ojca nauczył się budownictwa
W roku 2007 został ochrzczony. W roku 2015 ożenił się z Alioną
Osobiste spostrzeżenia Aliony, żony Antona
 a
Jakie przeszkody napotkałaś, odwiedzając Antona?
Kiedy dostaliśmy pozwolenie na krótkie widzenia, musiałam dwa razy w miesiącu uzyskać zgodę oficera śledczego. To było zawsze bardzo stresujące. Poza tym jeśli chciałam odwiedzić areszt śledczy, musiałam przedstawić negatywny wynik testu na COVID-19, a takie testy są drogie.
Obecnie wszystkie widzenia są wstrzymane, co jest rozczarowujące. Z drugiej strony zaczął się proces Antona i na razie pozwolono mi wchodzić na salę sądową. Ale rozprawy odbywają się 100 kilometrów od mojego domu.
Co pomaga twojemu mężowi okazywać wytrwałość pomimo uwięzienia?
Bardzo pomagają mu konkretne, płynące z serca modlitwy, a czasami nawet błagania ze łzami w oczach. W każdej sytuacji dostrzega wsparcie Jehowy. (...) Stara się też czerpać radość z obserwowania dzieła stwórczego. Na przykład kiedy wychodzi na spacer na więzienny dziedziniec, przygląda się ptakom. (...) Rozmyśla o mądrości Stwórcy i o przykładzie Jezusa o wróblach (...). To pomaga mu zachowywać radość.
Nikołaj Prochorow
Urodzony: 1964 (Morszań, obwód tambowski)
Z życiorysu: Pełnił służbę w wojsku. Lubi pływać i podróżować
W roku 2008 ożenił się z Jeleną. Mają syna i córkę. Zaczął studiować Biblię, będąc pod wrażeniem dobrego postępowania Świadków Jehowy. W roku 2008 przyjął chrzest
Osobiste spostrzeżenia
Czy możesz opowiedzieć o konkretnej sytuacji, w której poczułeś wsparcie Jehowy?
Nawet w najtrudniejszych momentach Jehowa zapewniał mi ogromne wsparcie. (...) Znalazłem się sam na sam z funkcjonariuszami, którzy chcieli skłonić mnie do współpracy albo przynajmniej do tego, żebym przyznał się do „popełnienia przestępstwa”. (...) W pewnym momencie zacząłem się zastanawiać, czy wyjdę z tej próby zwycięsko, bo bardzo się bałem. Pomodliłem się do Jehowy i poprosiłem Go o siły i spokój wewnętrzny. Jeden z funkcjonariuszy zauważył, że pochyliłem głowę do modlitwy, i zapytał: „O co się modlisz?”. Odpowiedziałem: „Modlę się o to, żebym się nad sobą nie użalał”. Wtedy przypomniałem sobie Księgę Izajasza 54:17. Zrozumiałem, że tak naprawdę nic nie mogą mi zrobić. Poczułem przypływ odwagi, co zauważyli nawet ci funkcjonariusze. W końcu przestali mnie zastraszać. Potem nawet powiedzieli, żebym nie miał im tego wszystkiego za złe.
Jakiego wsparcia udzielili tobie i twojej żonie współwyznawcy?
Zbór bardzo nam pomógł. Bracia często się z nami kontaktowali, mimo że mogli na siebie ściągnąć uwagę władz. Poza tym dzwonili do nas współwyznawcy z całej Rosji, a nawet z innych części świata.
W tym trudnym okresie wszyscy bardzo nas wspierali. Byli obecni na rozprawach (...). Ten przejaw prawdziwej miłości braterskiej stanowił wspaniałe świadectwo dla wszystkich, którzy brali udział w procesie. Pomogło to mnie i mojej żonie zachować lojalność wobec Jehowy.
Jesteśmy przekonani, że Jehowa dalej będzie wspierał naszych drogich braci i siostry znoszących prześladowania i dodawał im odwagi (Przysłów 1:33).
a Brat Kużelkow obecnie przebywa w areszcie śledczym, dlatego nie mógł się podzielić swoimi spostrzeżeniami.","27 STYCZNIA 2022
ROSJA",https://www.jw.org/open?docid=702022047&prefer=lang&wtlocale=P
Wybuch wulkanu zmusza tysiące osób do ewakuacji z Gomy,"Miejsce
Goma, Demokratyczna Republika Konga
Rodzaj klęski żywiołowej
W sobotę 22 maja 2021 roku doszło do erupcji wulkanu Nyiragongo w prowincji Kiwu Północne. Tysiące osób z pobliskiego miasta Goma musiało opuścić zagrożony rejon
Skutki odczuwane przez naszych współwyznawców
2000 głosicieli ewakuowało się do okolicznych miast
35 specjalnych sług pełnoczasowych zostało tymczasowo przeniesionych w inne miejsca
Zniszczenia
Co najmniej 29 domów naszych braci zostało zniszczonych
Pomoc
Do koordynowania akcji niesienia pomocy utworzono Komitet Pomocy Doraźnej. Współpracuje on z nadzorcami obwodów i miejscowymi starszymi, żeby ocenić stopień zniszczeń oraz udzielić potrzebnej pomocy naszym braciom i siostrom
Wszystkie działania są prowadzone zgodnie z zasadami bezpieczeństwa związanymi z pandemią COVID-19
Chociaż wielu naszych braci straciło domy, cieszymy się, że nikt nie został ranny. Nie przestajemy modlić się za naszych współwyznawców, którzy w tym trudnym czasie szukają wsparcia u Jehowy (Nahuma 1:7).
Lawa spływająca z wulkanu powoduje ogromne szkody w pobliskim mieście","31 MAJA 2021
DEMOKRATYCZNA REPUBLIKA KONGA",https://www.jw.org/open?docid=702021289&prefer=lang&wtlocale=P
Wyjątkowa uroczystość zakończenia nauki w Szkole Gilead,"Na pierwszy rzut oka uroczystość zakończenia nauki przez 148 klasę Biblijnej Szkoły Strażnicy — Gilead nie różniła się od wcześniejszych tego typu wydarzeń. Ale była jedna ogromna różnica: tym razem w audytorium nie było słuchaczy. Wszystkie zaproszone osoby odbierały transmisję programu. W obliczu globalnego kryzysu zdrowotnego ten program duchowy pokazywał, jak nasza organizacja dostosowuje się do zmieniających się okoliczności.
Uroczystość odbyła się 14 marca 2020 roku w centrum szkoleniowym Świadków Jehowy w Patterson. Przewodniczącym był członek Ciała Kierowniczego, brat Stephen Lett. Naukę ukończyło 55 absolwentów
 a.
W tygodniach poprzedzających uroczystość najważniejszą informacją w środkach masowego przekazu na całym świecie stała się epidemia choroby COVID-19. Jak już informowaliśmy w „Wiadomościach” w jw.org, Biuro Główne Świadków Jehowy monitoruje sytuację i przekazuje wszystkim zborom wskazówki zgodne z zaleceniami władz.
Jednym z takich zaleceń było ograniczenie większych zgromadzeń. Biorąc pod uwagę to oraz jeszcze inne czynniki, Ciało Kierownicze poleciło, żeby na programie nie było żadnych gości z zewnątrz. Ponadto nikt nie odbierał programu na żywo w audytorium. Rodzina Betel i studenci Gilead ze zrozumieniem poparli te postanowienia (Jana 13:34, 35).
Możliwość odbioru programu w internecie mieli goście studentów Gilead i rodzina Betel. Dzięki temu ponad 10 000 braci i sióstr na całym świecie, w tym rodziny i przyjaciele absolwentów, oglądało program na żywo.
Ciało Kierownicze pragnie, żeby mimo pandemii COVID-19 programy duchowe — zwłaszcza cotygodniowe zebrania zborowe — wciąż były stałym punktem naszego wielbienia Boga. Dlatego ostatnio przekazało Biurom Oddziałów na całym świecie konkretne wskazówki dotyczące dostosowania formatu zebrań zborowych do miejscowych okoliczności. W niektórych wypadkach oznacza to, że głosiciele spotykają się w mniejszych grupach lub organizowane są zebrania w formie wideokonferencji. Jesteśmy przekonani, że ogólnoświatowa społeczność braterska będzie nieprzerwanie korzystać z duchowego pokarmu zapewnianego wszystkim zborom.
Wyraźnie widać, że nic nie powstrzyma mocy Jehowy, która pomaga nam jako organizacji pokonywać wszelkie przeszkody (Psalm 18:29).
a Cały program uroczystości zakończenia nauki przez 148 klasę Szkoły Gilead ukaże się w serwisie jw.org w czerwcu 2020 roku.","20 MARCA 2020
WIADOMOŚCI ZE ŚWIATA",https://www.jw.org/open?docid=702020182&prefer=lang&wtlocale=P
Tłumacze w Indiach pokonują przeszkody podczas pandemii,"Pandemia choroby COVID-19 spowodowała nietypowe utrudnienia w działalności 11 Biur Tłumaczeń w Indiach, w których nasze publikacje są tłumaczone na 36 języków. Dzięki pomocy Jehowy zespoły tłumaczy pokonują te przeszkody i nie przerywają pracy.
Tłumaczenie to w dużej mierze praca zespołowa. Ale z powodu rozprzestrzeniania się koronawirusa w Indiach wprowadzono surowe restrykcje dotyczące przemieszczania się i tłumacze nie mogli się spotykać w miejscu pracy. W dodatku niemożliwe stało się organizowanie w Biurach Tłumaczeń nagrań audio i wideo.
W Biurach Tłumaczeń normalną pracę zespołową zastąpiono spotkaniami w trybie wideokonferencji, a nagrania zaczęły się odbywać zdalnie. Te metody jeszcze bardziej poszerzyły wachlarz możliwości dostępnych tłumaczom, ponieważ teraz pomocy mogą im udzielać bracia i siostry z innych krajów, na przykład Bangladeszu i Stanów Zjednoczonych.
Bracia wpadli też na kreatywne pomysły produkowania nagrań w języku migowym przy zachowaniu zasad dystansu społecznego. Niektórzy tłumacze przekształcili swoje sypialnie w studia nagrań i zaczęli wykorzystywać zastępcze materiały — kartony zastąpiły statywy do kamer, a telefony komórkowe specjalistyczne kamery.
Sekret polega jednak nie tylko na wprowadzaniu praktycznych innowacji. Tłumacze w Biurach Tłumaczeń przede wszystkim ufają w to, że Jehowa pomaga im zachowywać pozytywne nastawienie do produktywnej pracy w tym okresie. Oto niektóre wypowiedzi tłumaczy.
Brat Jose Francis z Kalkuty powiedział: „W trudnej sytuacji ludzie mogą widzieć przed sobą mur, ale Jehowa widzi, jak go ominąć”.
Siostra Bindu Rani Chandan z Bangaluru powiedziała: „Świadomość, że Jehowa posługuje się mną w tym trudnym okresie, daje mi ogromną radość mimo trudności”.
Siostra Rubina Patel z Wadodary tak wyraziła swoje uczucia: „Nic nie może powstrzymać Jehowy i Jego organizacji — nawet koronawirus”.
Jesteśmy dumni z naszych braci i sióstr, którzy niestrudzenie się wysilają przy tłumaczeniu. Jesteśmy pewni, że udaje im się to dzięki potężnemu duchowi Jehowy. Ten sam duch przyczyni się też do spełnienia się proroctwa Jezusa: „Ta dobra nowina o Królestwie będzie głoszona na całym świecie na świadectwo wszystkim narodom” (Mateusza 24:14).","18 CZERWCA 2020
INDIE",https://www.jw.org/open?docid=702020275&prefer=lang&wtlocale=P
Głosiciele na terenie języka migowego skutecznie pełnią służbę mimo izolacji,"Podobnie jak w wielu państwach świata władze Sri Lanki wprowadziły ogólnokrajowe ograniczenia w celu zahamowania rozprzestrzeniania się choroby COVID-19. Stosując się do tych ograniczeń, nasi bracia i siostry w grupach języka migowego posługują się współczesną techniką, żeby dotrzeć do głuchych i niedosłyszących.
Pionierka Vihanga Fernando głosi listownie. Ponieważ wielu głuchych ma problemy z rozumieniem tekstu pisanego, w swoich listach prawdy biblijne ilustruje obrazkami.
Posługując się obrazkami i językiem syngaleskim, siostra Fernando wyjaśnia w liście, że Jehowa to imię Boga
Siostra Rosie Chithravelautham początkowo sceptycznie odnosiła się do prowadzenia studiów biblijnych za pośrednictwem aplikacji do wideokonferencji. Wyjaśnia: „Kiedy w przeszłości dzwoniłam do głuchych, sygnał był słaby i rozmówcom trudno było zrozumieć moje znaki”. Ale Rosie była zdecydowana kontynuować służbę mimo pandemii. Postanowiła spróbować jeszcze raz. Teraz prowadzi trzy studia biblijne, a jej zainteresowani korzystają z zebrań w trybie wideokonferencji.
Nirosha Shiranthi, niesłysząca siostra, która ochrzciła się w marcu 2020 roku, musiała pokonać obawy związane z wideorozmowami. Pomodliła się w tej sprawie do Jehowy. Potem złożyła wniosek do pomocniczej służby pionierskiej w okresie Pamiątki. Wielu niesłyszących odpowiedziało na jej zaproszenia, a kilku chciało się dowiedzieć więcej o znaku dni ostatnich. Nirosha zapoczątkowała też siedem nowych studiów biblijnych. Opowiada: „Gdy biorę udział w służbie kaznodziejskiej, czuję się tak szczęśliwa. Możemy głosić, nawet jak nie możemy wychodzić z domu. Jehowa zawsze spełnia swoje zamierzenie”. Nirosha postanowiła zostać stałą pionierką pomocniczą.
Bardzo nas cieszą te ciekawe doniesienia ze Sri Lanki. Świadczą one o tym, jakie rezultaty przynoszą wysiłki naszych niesłyszących i niedosłyszących braci i sióstr, żeby wysławiać imię Jehowy (Psalm 113:1).","6 MAJA 2020
SRI LANKA",https://www.jw.org/open?docid=702020251&prefer=lang&wtlocale=P
Bracia i siostry we Włoszech zachowują duchowe siły mimo pandemii,"Włochy należą do najbardziej dotkniętych pandemią choroby COVID-19 państw na świecie. Pod nadzorem Ciała Kierowniczego włoskie Biuro Oddziału zapewnia naszym współwyznawcom praktyczną pomoc i wsparcie duchowe.
Trzy Komitety Pomocy Doraźnej (KPD) troszczą się o potrzeby braci w północnych, środkowych i południowych Włoszech. Komitety te analizują i zaspokajają aktualne potrzeby głosicieli, utrzymując stały kontakt z nadzorcami obwodów, którzy otrzymują bieżące informacje od starszych w zborach.
Miejscowi starsi niosą głosicielom praktyczną pomoc, ale też pomagają im pielęgnować dobre zwyczaje duchowe. Brat Villiam Boselli, nadzorca obwodu z okolic Mediolanu, jednego z pierwszych miast dotkniętych pandemią, opowiada: „Chociaż wszyscy bracia i siostry starają się nie wychodzić z domów, to są ze sobą w stałym kontakcie. Dzięki zebraniom w trybie wideokonferencji mogą się nawzajem zachęcać i wyrażać swoją wiarę. Nawet starsi wiekiem bracia i siostry odnoszą wiele korzyści z zebrań online. Mam wrażenie, że teraz zbory są bardziej zjednoczone niż kiedykolwiek wcześniej!”.
Razem ze swoimi bliskimi zebrania ogląda nawet wielu krewnych niebędących Świadkami Jehowy. Jedna siostra opowiada: „Mój mąż nigdy nie chciał przyjść na zebranie, ale teraz zebrania przychodzą do niego (...). I wiecie co? Bardzo mu się spodobały!”.
Bracia i siostry wykorzystują każdą okazję, żeby głosić. Na przykład nasza siostra jechała do domu starszej siostry, żeby dostarczyć jej wózek inwalidzki. Na posterunku drogowym zatrzymało ją trzech policjantów. Siostra wyjaśniła im, że udziela pomocy starszej kobiecie, i pokazała pozwolenie na podróż. Następnie każdemu z nich zaproponowała traktaty Co przyniesie przyszłość? i Czy cierpienia kiedyś się skończą? Policjanci je przyjęli. W drodze powrotnej policjanci znowu zatrzymali siostrę. Podziękowali jej i poprosili o więcej informacji o biblijnej nadziei na przyszłość. Do przyłączenia się do tej rozmowy zaprosili kolejnych dwóch funkcjonariuszy. Siostra z radością pokazała im serwis internetowy jw.org. Jeden z policjantów powiedział jej: „Dziękujemy pani. Naprawdę uprzyjemniła nam pani ten dzień!”.
Brat Boselli mówi: „Chociaż zachęcanie i pokrzepianie innych należy do moich zadań, to ja czuję się zachęcony tym, jak bracia zachowują duchowe siły i są zdecydowani trwać. Ich szczera miłość do Jehowy jest tak piękna, że mam łzy w oczach. Bracia są naprawdę wspaniałym darem od Jehowy, bez którego nie dalibyśmy sobie rady!”.
Widać wyraźnie, że mimo trudnej sytuacji nasi bracia zachowują duchowe siły i ‛te cierpienia nimi nie wstrząsnęły’ (1 Tesaloniczan 3:2, 3).","9 KWIETNIA 2020
WŁOCHY",https://www.jw.org/open?docid=702020196&prefer=lang&wtlocale=P
" ARTYKUŁ DO STUDIUM NR 26
Stale bądź gotowy na dzień Jehowy","„Dzień Jehowy przyjdzie jak złodziej w nocy” (1 TES. 5:2).
PIEŚŃ 143 Stale działaj, czuwaj i czekaj!
W SKRÓCIE
 a
1. Co musimy robić, żeby przeżyć dzień Jehowy?
 W BIBLII określenie „dzień Jehowy” odnosi się do czasu, gdy Jehowa osądzi wrogów i wybawi swoich sług. Czasami wykonywał On wyroki już w przeszłości (Izaj. 13:1, 6; Ezech. 13:5; Sof. 1:8). W naszych czasach dzień Jehowy rozpocznie się od ataku na Babilon Wielki, a zakończy Armagedonem. Żeby przeżyć ten dzień, musimy przygotowywać się już teraz. Ale Jezus uczył, że nie tylko musimy się przygotować na „wielki ucisk”, ale też ‛stale być na niego gotowi’ (Mat. 24:21; Łuk. 12:40).
2. Jaką korzyść możemy odnieść z 1 Listu do Tesaloniczan?
2 W 1 Liście do Tesaloniczan apostoł Paweł posłużył się wieloma przykładami, które miały pomóc chrześcijanom stale zachowywać gotowość na dzień sądu Jehowy. Paweł wiedział, że ten dzień nie nadejdzie od razu (2 Tes. 2:1-3). Mimo to zachęcał braci, żeby przygotowywali się na niego tak, jak gdyby miał nastać jutro. My również możemy zastosować się do jego rady. Zobaczmy, co napisał o tym, 1) jak nadejdzie dzień Jehowy, 2) kto nie przeżyje tego dnia i 3) jak możemy się na niego przygotować.
JAK NADEJDZIE DZIEŃ JEHOWY?
W 1 Liście do Tesaloniczan apostoł Paweł posłużył się obrazami słownymi, z których możemy odnieść wiele korzyści (zobacz akapit 3)
3. W jakim sensie dzień Jehowy nadejdzie jak złodziej w nocy? (Zobacz też ilustrację).
3 „Jak złodziej w nocy” (1 Tes. 5:2). Jest to pierwszy z trzech obrazów słownych, którego Paweł użył, żeby opisać nadejście dnia Jehowy. Złodzieje często działają szybko i pod osłoną nocy, kiedy ludzie się tego nie spodziewają. Dzień Jehowy również nastanie nagle i zaskoczy większość ludzi. Tempo rozwoju wydarzeń może być zaskakujące nawet dla prawdziwych chrześcijan. Ale w odróżnieniu od
 niegodziwych my nie zostaniemy zgładzeni.
4. Pod jakim względem dzień Jehowy ma przypominać bóle porodowe?
4 „Jak bóle porodowe na kobietę ciężarną” (1 Tes. 5:3). Kobieta będąca w ciąży nie potrafi przewidzieć, kiedy dokładnie zacznie się poród. Nie wątpi jednak, że w końcu się to wydarzy. Poród zwykle zaczyna się nagle, jest bolesny i nie da się go zatrzymać. Podobnie my nie wiemy dokładnie, kiedy nadejdzie dzień sądu Jehowy. Ale mamy pewność, że jest blisko i że przyjdzie nagle, a niegodziwi nie będą w stanie go uniknąć.
5. W jakim sensie wielki ucisk będzie przypominał świt?
5 Jak świt. Trzeci obraz słowny, którego użył Paweł, ponownie nawiązuje do złodziei kradnących w nocy. Ale tym razem Paweł opisuje dzień Jehowy z innej perspektywy i najwyraźniej przyrównuje go do świtu (1 Tes. 5:4). Włamywacze, którzy kradną w nocy, mogą być tak zajęci, że stracą poczucie czasu. Świt może ich zaskoczyć i zdemaskować. Tak samo wielki ucisk zdemaskuje ludzi, którzy — podobnie jak złodzieje — pozostają w ciemnościach przez to, że trwają w złym postępowaniu. W przeciwieństwie do nich możemy przygotować się na dzień Jehowy, gdy odrzucamy postępowanie, które Mu się nie podoba, i dążymy do „wszelkiej dobroci, prawości i prawdy” (Efez. 5:8-12). Następnie Paweł używa dwóch powiązanych ze sobą obrazów słownych, żeby opisać tych, którzy nie przeżyją dnia Jehowy.
 KTO NIE PRZEŻYJE DNIA JEHOWY?
6. W jakim znaczeniu większość ludzi śpi? (1 Tesaloniczan 5:6, 7).
6 „Ci, którzy śpią” (odczytaj 1 Tesaloniczan 5:6, 7). Paweł porównał tych, którzy nie przeżyją dnia Jehowy, do osób pogrążonych we śnie. Nie są one świadome upływu czasu ani tego, co się wokół nich dzieje. Nie potrafią więc dostrzec ważnych wydarzeń ani na nie zareagować. Obecnie większość ludzi śpi pod względem duchowym (Rzym. 11:8). Są obojętni na dowody wskazujące na to, że żyjemy w „dniach ostatnich” i że wkrótce nadejdzie wielki ucisk. Doniosłe wydarzenia na świecie mogą przebudzić niektórych z duchowego snu i skłonić ich do zainteresowania się dobrą nowiną. Niestety, wiele osób ponownie pogrąża się we śnie. Nawet ci, którzy wierzą w dzień sądu, nieraz uważają, że jest on bardzo odległy (2 Piotra 3:3, 4). Jednak my rozumiemy, że usłuchanie natchnionej rady, żeby zachowywać czujność, z każdym dniem staje się coraz pilniejsze.
7. Pod jakim względem ci, którzy zostaną zgładzeni przez Boga, przypominają pijaków?
7 „Ci, którzy się upijają”. Apostoł Paweł przyrównał tych, którzy zostaną zgładzeni przez Boga, do pijaków. Ludzie będący pod wpływem alkoholu wolno reagują na to, co się wokół nich dzieje, i podejmują złe decyzje. Podobnie niegodziwi nie reagują na Boże ostrzeżenia. Wybierają drogę prowadzącą do zagłady. Ale chrześcijanom polecono zachowywać trzeźwy umysł (1 Tes. 5:6). Według pewnego biblisty taka trzeźwość to „nacechowany spokojem i stabilnością stan umysłu, umożliwiający prawidłową analizę i ocenę danej sprawy, a w konsekwencji podjęcie właściwej decyzji”. Dlaczego musimy zachowywać spokój i równowagę? Żeby nie dać się wciągnąć w bieżące kwestie polityczne i społeczne. Im bliżej jest dzień Jehowy, tym większa presja będzie na nas wywierana, żebyśmy opowiedzieli się po którejś ze stron. Nie musimy się jednak martwić, jak zareagujemy. Duch Boży pomoże nam zachowywać spokój i równowagę oraz podejmować mądre decyzje (Łuk. 12:11, 12).
JAK MOŻEMY PRZYGOTOWAĆ SIĘ NA DZIEŃ JEHOWY?
Wielu ludzi nie przejmuje się dniem Jehowy, ale my jesteśmy na niego stale gotowi — nosimy napierśnik wiary i miłości oraz hełm nadziei (zobacz akapity 8 i 12)
8. Jak w 1 Tesaloniczan 5:8 zobrazowano przymioty, które pomogą nam zachować czujność i trzeźwy umysł? (Zobacz też ilustrację).
8 „Nałóżmy napierśnik (...) i (...) hełm”. Paweł przyrównuje nas do żołnierzy, którzy są czujni i wyposażeni do walki (odczytaj 1 Tesaloniczan 5:8). Od żołnierza na służbie oczekuje się, że cały czas będzie w gotowości. Podobnie jest z nami. Jesteśmy stale gotowi na dzień Jehowy, jeśli nosimy napierśnik wiary i miłości oraz hełm nadziei. Te przymioty są dla nas bardzo ważne.
9. Jak ochronę zapewnia nam wiara?
9 Napierśnik chronił serce żołnierza. Wiara i miłość chronią nasze symboliczne serce. Te cechy pomogą nam dalej służyć Bogu i naśladować Jezusa. Dzięki wierze mamy pewność, że Jehowa nas nagrodzi, jeśli będziemy całym sercem Go szukać (Hebr. 11:6). Pobudzi nas ona do zachowywania lojalności wobec naszego Wodza, Jezusa, nawet gdy znosimy przeciwności. Taką wiarę możemy budować przez naśladowanie współczesnych przykładów osób, które pozostały lojalne mimo prześladowań i trudności ekonomicznych. Nie wpadniemy też w pułapkę materializmu, jeśli będziemy naśladować tych, którzy
 uprościli swoje życie i postawili sprawy Królestwa na pierwszym miejscu
 b.
10. Jak miłość do Boga i ludzi pomaga nam wytrwale głosić?
10 Do zachowywania czujności i trzeźwości umysłu niezbędna jest również miłość (Mat. 22:37-39). Miłość do Boga pomaga nam wytrwale głosić mimo wszelkich trudności, jakie mogą z tego wynikać (2 Tym. 1:7, 8). Z miłości do tych, którzy nie podzielają naszych przekonań, opracowujemy nasz teren. Głosimy też telefonicznie i listownie
 c. Nie tracimy nadziei, że ludzie z czasem się zmienią i zaczną postępować właściwie (Ezech. 18:27, 28).
11. Jak pomaga nam miłość do współwyznawców? (1 Tesaloniczan 5:11).
11 Kochamy również naszych współwyznawców. Taką miłość okazujemy, gdy ‛jedni drugich zachęcamy i budujemy’ (odczytaj 1 Tesaloniczan 5:11). Przypominamy walczących ramię w ramię żołnierzy, którzy się nawzajem wspierają. Oczywiście w ferworze walki żołnierz może przypadkowo zranić swojego towarzysza, ale nigdy nie zrobiłby tego celowo. Podobnie my nigdy nie chcielibyśmy świadomie ranić braci i sióstr ani odpłacać krzywdą za krzywdę (1 Tes. 5:13, 15). Naszą miłość widać też w tym, że szanujemy braci, którzy przewodzą w zborze (1 Tes. 5:12). Gdy Paweł pisał 1 List do Tesaloniczan, tamtejszy zbór istniał niecały rok. Usługujący w nim mężczyźni prawdopodobnie byli niedoświadczeni i popełniali błędy. Mimo to zasługiwali na szacunek. Możliwe, że w miarę zbliżania się wielkiego ucisku będziemy musieli polegać na wskazówkach od miejscowych starszych jeszcze bardziej niż dotychczas. Być może stracimy kontakt z Biurem Głównym i Biurem Oddziału. Dlatego to ważne, żebyśmy już teraz nauczyli się
 kochać i szanować starszych. Bez względu na to, co się stanie, zachowujmy trzeźwość umysłu i nie skupiajmy się na ich niedoskonałości, ale na tym, że Jehowa za pośrednictwem Chrystusa zapewnia im kierownictwo.
12. Jak nadzieja chroni nasz sposób myślenia?
12 Podobnie jak hełm chronił głowę żołnierza, tak nadzieja chroni nasz sposób myślenia. Jeśli jest mocno ugruntowana, rozumiemy, że to, co oferuje ten świat, jest bezwartościowe (Filip. 3:8). Pomaga nam też zachowywać spokój i równowagę. Było tak w wypadku Wallace’a i Laurindy, którzy usługują w Afryce. W ciągu trzech tygodni każde z nich straciło rodzica. Z powodu pandemii COVID-19 nie byli w stanie wrócić do swoich rodzin. Wallace napisał: „Nadzieja zmartwychwstania pomaga mi wspominać ich nie takimi, jacy byli w ostatnich chwilach życia w tym świecie, ale wyobrażać ich sobie takimi, jacy będą w pierwszych chwilach życia w nowym świecie. Ta nadzieja mnie uspokaja, kiedy zmagam się ze smutkiem czy poczuciem straty”.
13. Jak możemy otrzymać ducha świętego?
13 „Nie gaście ognia ducha” (1 Tes. 5:19). Paweł porównał ducha świętego do płonącego w nas ognia. Kiedy na nas oddziałuje, z gorliwością i entuzjazmem robimy to, co słuszne, i przejawiamy zapał w służbie dla Jehowy (Rzym. 12:11). Jak możemy otrzymać ducha świętego? Możemy się o niego modlić, studiować natchnione Słowo Boże i współpracować z organizacją kierowaną tym duchem. Pomoże nam to wydawać „owoc ducha” (Gal. 5:22, 23).
Zastanów się: „Czy tym, co robię, pokazuję, że nadal chcę otrzymywać ducha Bożego?” (Zobacz akapit 14)
14. Czego musimy się wystrzegać, żeby dalej otrzymywać ducha Bożego? (Zobacz też ilustrację).
14 Kiedy już otrzymamy ducha świętego, musimy uważać, żeby nie ‛gasić ognia ducha’. Bóg daje go tylko tym, którzy myślą i postępują w sposób czysty. Przestałby nam go udzielać, gdybyśmy skupiali się na nieczystych myślach i pozwalali, żeby kierowały
 naszymi czynami (1 Tes. 4:7, 8). Jeśli chcemy dalej otrzymywać ducha świętego, nie możemy też ‛gardzić proroctwami’ (1 Tes. 5:20). Użyte tutaj słowo „proroctwa” odnosi się do orędzi przekazywanych za pośrednictwem ducha Bożego, dotyczących między innymi dnia Jehowy oraz powagi czasów, w jakich żyjemy. W swoim umyśle nie odsuwamy tego dnia na później, uważając, że Armagedon nie przyjdzie za naszego życia. Przeciwnie, chcemy pokazywać, że stale o nim pamiętamy i spodziewamy się jego szybkiego nadejścia. Robimy to, jeśli zawsze staramy się postępować właściwie i jesteśmy zajęci robieniem tego, „co świadczy o oddaniu dla Boga” (2 Piotra 3:11, 12).
„WSZYSTKO SPRAWDZAJCIE”
15. Dzięki czemu nie damy się zwieść dezinformacji ani demonicznej propagandzie? (1 Tesaloniczan 5:21).
15 Już wkrótce Boży przeciwnicy w jakiś sposób ogłoszą: „Pokój i bezpieczeństwo!” (1 Tes. 5:3). Inspirowana przez demony propaganda napełni całą ziemię i wielu da się jej zwieść (Obj. 16:13, 14). A co z nami? Nie damy się oszukać, jeśli ‛wszystko sprawdzamy’ (odczytaj 1 Tesaloniczan 5:21). Greckie słowo oddane tu jako „sprawdzać” było używane w odniesieniu do badania jakości metali szlachetnych. Musimy więc sprawdzać, czy to, co słyszymy lub czytamy, jest prawdziwe. Miało to duże znaczenie w wypadku Tesaloniczan, a w miarę zbliżania się wielkiego ucisku jeszcze większe znaczenie będzie miało dla nas. Zamiast naiwnie wierzyć we wszystko, co mówią inni, korzystajmy ze zdolności myślenia — porównujmy to, co czytamy lub słyszymy, z tym, co mówi Biblia i organizacja Jehowy. Dzięki temu nie damy się zwieść demonicznej propagandzie ani żadnym podstępom (Prz. 14:15; 1 Tym. 4:1).
16. Jaką mamy niezawodną nadzieję i na co jesteśmy zdecydowani?
16 Słudzy Jehowy jako grupa przetrwają wielki ucisk. Jednak nikt z nas z osobna nie wie, co przyniesie jutro (Jak. 4:14). Bez względu na to, czy dożyjemy wielkiego ucisku, czy nie, jeśli zachowamy wierność, otrzymamy nagrodę życia wiecznego. Pomazańcy znajdą się z Chrystusem w niebie, a drugie owce będą żyć na rajskiej ziemi. Obyśmy wszyscy skupiali się na naszej wspaniałej nadziei i byli stale gotowi na dzień Jehowy!
JAK BYŚ ODPOWIEDZIAŁ?
W jaki sposób nadejdzie dzień Jehowy?
Kto nie przeżyje dnia Jehowy?
Jak możemy przygotować się na dzień Jehowy?
PIEŚŃ 150 Szukajmy wybawienia u Boga
a W 5 rozdziale 1 Listu do Tesaloniczan znajdujemy wiele przykładów i porównań, z których możemy się czegoś dowiedzieć o przyszłym dniu Jehowy. Czym jest ten „dzień” i w jaki sposób nastanie? Kto go przeżyje, a kto nie? Jak możemy się na niego przygotować? Żeby odpowiedzieć na te pytania, przeanalizujemy słowa apostoła Pawła.
b Zobacz serię „Chętnie stawili się do dyspozycji”.
c Biorąc osobisty udział we wszystkich rodzajach działalności ewangelizacyjnej, głosiciele powinni przestrzegać obowiązującego prawa o ochronie danych osobowych. Dotyczy to również pisania listów i głoszenia przez telefon (Rzym. 13:1; od s. 160, ak. 11).",,https://www.jw.org/open?docid=2023441&prefer=lang&wtlocale=P
Świadkowie Jehowy wydali Ewangelię według Mateusza w zimbabweńskim języku migowym,"Dnia 24 stycznia 2021 roku ogłoszono wydanie Biblii — Ewangelii według Mateusza w zimbabweńskim języku migowym. Informację o tym przekazał brat Taurai Mazarura z Komitetu Oddziału w Zimbabwe podczas nagranego wcześniej specjalnego programu.
401 głosicieli ze zborów tego języka przyjęło tę wiadomość z wielką radością. Nie mogą się już doczekać, kiedy będą mogli posługiwać się Ewangelią według Mateusza podczas studium osobistego oraz służby kaznodziejskiej.
Zespół tłumaczy na zimbabweński język migowy podczas nagrania
Trwająca pandemia przysporzyła zespołowi tłumaczy na zimbabweński język migowy dodatkowych kłopotów. Zazwyczaj tłumacze starają się „zanurzyć” w języku, na który przekładają, żeby być na bieżąco ze współczesnym słownictwem. Jednak obostrzenia związane z zapobieganiem rozprzestrzenianiu się choroby COVID-19 uniemożliwiły bezpośrednie kontakty z głuchymi. Tłumacze pokonali tę przeszkodę dzięki regularnemu komunikowaniu się z nimi za pośrednictwem narzędzi do wideokonferencji. Pomogło im to przygotować tłumaczenie, które jest łatwo zrozumiałe dla zróżnicowanej społeczności głuchych w Zimbabwe.
Brat John Hunguka z Komitetu Oddziału w Zimbabwe powiedział: „Wydanie Ewangelii według Mateusza to pierwszy etap tłumaczenia przez Świadków Jehowy całej Biblii na zimbabweński język migowy. Oceniamy, że ukończenie tego projektu zajmie nam około 10 lat”.
Przedsięwzięcie to jest odzwierciedleniem miłości Jehowy do wszystkich ludzi. Jesteśmy Mu wdzięczni za to, że On błogosławi naszym staraniom, żeby głosić „wiecznotrwałą dobrą nowinę (...) każdemu narodowi, plemieniu, językowi i ludowi” (Objawienie 14:6).","26 STYCZNIA 2021
ZIMBABWE",https://www.jw.org/open?docid=702021024&prefer=lang&wtlocale=P
Świadkowie Jehowy w Brazylii głoszą na rzadko opracowywanych terenach,"W Brazylii jest jakieś 1500 miast, w których nie ma zborów Świadków Jehowy. Niektóre z tych miast leżą w trudno dostępnych okolicach, a wielu ich mieszkańców nigdy nie miało możliwości porozmawiania ze Świadkami Jehowy. Dlatego Biuro Oddziału w Brazylii zaplanowało specjalną kampanię głoszenia na tych terenach od września do grudnia 2020 roku. Ale z powodu ograniczeń związanych z pandemią COVID-19 została ona zorganizowana w formie pisania listów. Wzięli w niej udział głosiciele z 3000 zborów.
Głosiciele szukali w internecie informacji na temat przydzielonych im miast i dostosowywali treść listów do potrzeb mieszkańców. Na przykład pewna pionierka pisała listy do osób żyjących w jednym z miast w stanie Tocantins. Dowiedziała się, że ostatnio ten rejon bardzo ucierpiał z powodu pożarów. W swoich listach nawiązywała do Objawienia 21:5 i wyjaśniała, jak w przyszłości Jehowa ‛uczyni wszystko nowe’ i rozwiąże problemy ekologiczne. Kilka dni później pewna kobieta przesłała pionierce wiadomość głosową, w której podziękowała za list. Powiedziała, że z przyjemnością przeczytała o tym, jak Bóg „zmieni naszą sytuację na lepsze”, i poprosiła o więcej informacji.
O skuteczności tej kampanii świadczy też odpowiedź, jaką otrzymała inna siostra. Pewna kobieta napisała do niej: „Nie znajduję słów, by opisać, jak bardzo jestem ci wdzięczna. Bóg naprawdę się tobą posłużył, żeby mi pomóc. (...) Dzięki twojemu listowi znowu uwierzyłam, że Bóg mnie kocha i troszczy się o mnie i moją rodzinę! Czuję, jak gdyby Bóg mnie przytulił. Chociaż cię nie znam, jesteś odpowiedzią na moje modlitwy! Bardzo, bardzo ci dziękuję!”.
Starszy ze zboru Itamarati w Petrópolis w stanie Rio de Janeiro tak się wypowiedział na temat odczuć sióstr i braci, którzy byli zaangażowani w tę kampanię: „Czuliśmy się jak pionierzy specjalni wysłani na teren oddalony. Wiele osób normalnie nie miałoby takiej możliwości z powodu warunków i obowiązków rodzinnych”.
Z całą pewnością Jehowa pobłogosławił tej kampanii. To dla nas wielki zaszczyt, że możemy brać udział w głoszeniu dobrej nowiny, która dociera do ludzi na całym świecie (Kolosan 1:23).","27 STYCZNIA, 2021
BRAZYLIA",https://www.jw.org/open?docid=702021003&prefer=lang&wtlocale=P
"Huragan Eta w Ameryce Centralnej, na Kajmanach, Bahamach, Jamajce, w Meksyku i USA","Miejsce
Ameryka Centralna, Bahamy, wyspa Wielki Kajman, Jamajka, Meksyk i południowo-wschodnie Stany Zjednoczone
Rodzaj klęski żywiołowej
Huragan kategorii 4 Eta uderzył w Puerto Cabezas w Nikaragui 3 listopada 2020 roku, po czym przesuwał się dalej wzdłuż wybrzeża Ameryki Centralnej, powodując znaczne szkody
Niestety, utonął dziewięcioletni wnuk małżeństwa Świadków Jehowy ze stanu Tabasco w Meksyku
Następnie huragan Eta osłabł i klasyfikowany jako sztorm tropikalny dotarł do wyspy Wielki Kajman, Bahamów i Jamajki. Na koniec szalał w Zatoce Meksykańskiej, docierając do wybrzeża Stanów Zjednoczonych
Skutki odczuwane przez naszych współwyznawców
Kostaryka
108 głosicieli musiało się ewakuować
7 głosicieli straciło cały swój dobytek
Gwatemala
163 głosicieli musiało się ewakuować; 85 z nich mogło szybko wrócić do domów
3 rodziny straciły cały swój dobytek
1 rodzina złożona z 3 głosicieli została uwięziona na piętrze swojego domu, zanim w końcu została ewakuowana
Honduras
1984 głosicieli musiało się ewakuować; co najmniej 376 już wróciło do swoich domów
Jamajka
4 głosicieli musiało się ewakuować
Meksyk
W stanach Chiapas i Tabasco 1618 głosicieli musiało się ewakuować; 112 z nich już wróciło do domów
Nikaragua
238 głosicieli musiało się ewakuować; 232 z nich już wróciło do domów
Panama
27 głosicieli musiało się ewakuować; 6 z nich już wróciło do domów
USA
48 głosicieli musiało się ewakuować; 27 z nich już wróciło do domów
Zniszczenia
Bahamy
1 dom został uszkodzony
Kostaryka
3 domy zostały zniszczone
6 domów zostało uszkodzonych
Gwatemala
2 domy zostały zniszczone przez lawiny błotne
Honduras
7 Sal Królestwa zostało nieznacznie uszkodzonych
Nikaragua
73 domy zostały uszkodzone
Wyspa Wielki Kajman
4 domy zostały uszkodzone
1 Sala Królestwa została nieznacznie uszkodzona
Jamajka
50 domów zostało uszkodzonych
1 Sala Królestwa została uszkodzona
USA
141 domów zostało uszkodzonych
9 Sal Królestwa zostało nieznacznie uszkodzonych
Pomoc
Oddział Ameryka Centralna powołał trzy Komitety Pomocy Doraźnej (KPD) — dwa w Meksyku i jeden w Hondurasie, żeby koordynować akcję niesienia pomocy. W pozostałych krajach pomoc niosą istniejące już KPD powołane w związku z pandemią COVID-19
Na terenie podlegającemu nadzorowi amerykańskiego Biura Oddziału w niesieniu pomocy pomagają zbory oraz KPD powołane w związku z pandemią COVID-19
We wszystkich miejscach duchową pomoc poszkodowanym rodzinom zapewniają nadzorcy obwodów
Miejscowi bracia i siostry w bezpiecznych rejonach zapewnili schronienie i żywność ewakuowanym współwyznawcom
Wszystkie działania związane z niesieniem pomocy uwzględniają zasady bezpieczeństwa wynikające z pandemii COVID-19
Mimo zniszczeń i strat spowodowanych przez ten kataklizm jesteśmy zbudowani tym, jak nasi bracia wzajemnie sobie pomagają. Wiemy, że nasz Bóg, Jehowa, okaże się „bezpiecznym schronieniem w czasie udręki” (Psalm 9:9).","20 LISTOPADA 2020
WIADOMOŚCI ZE ŚWIATA",https://www.jw.org/open?docid=702020475&prefer=lang&wtlocale=P
"JAK SĄ WYKORZYSTYWANE TWOJE DATKI
Niesienie potrzebującym pomocy materialnej","1 LUTEGO 2021
 W 2020 roku odnotowano wiele klęsk żywiołowych. Wybuchła też globalna pandemia choroby COVID-19. Jakiej pomocy Świadkowie Jehowy udzielili poszkodowanym?
 W roku służbowym 2020
 a Komitet Koordynatorów Ciała Kierowniczego zatwierdził przekazanie na akcje niesienia pomocy 28 milionów dolarów (prawie 105 milionów złotych). Objęto nimi poszkodowanych w ponad 200 zdarzeniach — w tym na skutek pandemii COVID-19, licznych cyklonów tropikalnych, powodzi w Afryce, niedoborów żywności w Wenezueli i suszy w Zimbabwe. Dzięki ofiarowanym środkom można było zakupić żywność, wodę, odzież, zapewnić schronienie i opiekę medyczną, a także nabyć podstawowe materiały potrzebne do sprzątania, remontów i odbudowy. Zobaczmy kilka przykładów takich akcji pomocy.
 COVID-19. Na całym świecie pandemia wywarła wpływ na stan fizyczny, emocjonalny i ekonomiczny naszych współwyznawców. W celu niesienia im pomocy na świecie powołano ponad 800 Komitetów Pomocy Doraźnej (KPD). Sprawdzały one, jakie są potrzeby naszych braci, i niezwłocznie przygotowywały sprawozdania, które pomagały Komitetowi Koordynatorów decydować, w jaki sposób zaspokajać te potrzeby.
 W ciągu roku KPD pomogły zaopatrzyć wielu braci w żywność, wodę, artykuły higieniczne i podstawowe lekarstwa. W niektórych miejscach KPD współpracowały też z miejscowymi starszymi, żeby pomagać braciom w uzyskaniu pomocy rządowej.
 Nasze akcje pomocy są dostrzegane przez osoby postronne. Na przykład Field Simwinga, komisarz okręgu Nakonde w Zambii, powiedział naszym braciom: „Jesteśmy waszymi dłużnikami, bo w odpowiednim czasie dostarczyliście niezbędną pomoc poszkodowanym rodzinom”.
 Niedobory żywności w Angoli. W Angoli pandemia COVID-19 ograniczyła dostępność żywności i doprowadziła do znacznego wzrostu cen. Wielu naszych braci i sióstr miało coraz większe problemy z zakupem jedzenia.
Paczki żywnościowe przesyłane z Brazylii do Angoli
 Biuro Oddziału w Brazylii poproszono o pomoc w przesłaniu paczek żywnościowych naszym braciom w Angoli. Żeby jak najlepiej wykorzystać przeznaczone na to środki, starannie zaplanowano kwestie zakupu i transportu. Artykuły żywnościowe zakupiono hurtem. Dzięki temu zawartość każdej paczki i jej przesyłka kosztowały średnio zaledwie 22 dolary (około 80 złotych). W paczce znalazło się prawie 20 kilogramów produktów, takich jak ryż, fasola i olej. Do tej pory wysłano 33 544 paczki o łącznej wadze 654 ton. Na miejscu dodano do nich lokalne produkty, dzięki czemu z tej pomocy skorzystało ponad 50 000 osób!
 Co nasi bracia sądzą o tym wsparciu? Alexandre, który mieszka w odległej części Angoli, mówi: „Dla mnie to dowód miłości Jehowy i pokazuje mi, że nie jestem sam. Jestem cenny dla organizacji Jehowy!”. Mariza, samotna matka, wyraziła się tak: „Jehowa usłyszał mój krzyk o pomoc. Dziękuję Jemu i Jego organizacji!”.
Bracia w Angoli wdzięczni za otrzymaną pomoc
 Pomoc dla ofiar suszy w Zimbabwe. W roku służbowym 2020 Zimbabwe nawiedziła dotkliwa susza, przez co miliony ludzi stanęły na krawędzi śmierci głodowej. Jedzenia brakowało też tysiącom Świadków Jehowy w tym kraju.
 Utworzono pięć KPD z zadaniem dostarczania naszym braciom żywności. W pakowaniu i załadunku pomagały setki głosicieli, a inni użyczyli swoich samochodów
 b. W roku służbowym 2020 na pomoc dla przeszło 22 700 osób przeznaczono 691 561 dolarów (2 586 438 złotych)!
Bracia w Zimbabwe otrzymują pomoc żywnościową (przed pandemią)
 Gdzieniegdzie braciom skończyło się jedzenie, jeszcze zanim dotarła do nich pomoc. Ale gdy ją dostali, zaczęli wysławiać Jehowę. Niektórzy zaczęli nawet śpiewać pieśni Królestwa.
 W pewnej okolicy dwie nasze siostry będące wdowami poszły na spotkanie, na którym pewna organizacja pozarządowa omawiała kwestię oferowanej przez siebie pomocy żywnościowej. Spotkanie jednak przerodziło się w wiec polityczny, więc siostry podjęły decyzję, że nie zgodzą się na warunki, które trzeba spełnić, żeby skorzystać z pomocy. Gdy odchodziły, tłum ludzi z nich drwił i wykrzykiwał, żeby nie wracały i nie prosiły ich o jedzenie. Ale nasi bracia dotarli do tej okolicy i dostarczyli siostrom żywność zaledwie dwa tygodnie później — znacznie wcześniej, niż zrobiła to ta organizacja!
„Jehowa nigdy nie zawiódł swoich sług” (Prisca)
 Akcja niesienia pomocy w Zimbabwe umożliwiła też danie pięknego świadectwa. Nasza siostra Prisca mieszka w małej wiosce. Mimo że susza bardzo dała się jej we znaki, Prisca poświęcała każdą środę i piątek na służbę kaznodziejską i to nawet w porze orki. Jej sąsiedzi się z niej śmiali, mówiąc: „Ty sobie głosisz, a twoja rodzina umrze z głodu”. Prisca odpowiadała im: „Jehowa nigdy nie zawiedzie swoich sług”. Wkrótce potem dostała pomoc żywnościową od naszej organizacji. Na niektórych sąsiadach wywarło to takie wrażenie, że powiedzieli Prisce: „Bóg nigdy cię nie zawiódł, więc chcemy się dowiedzieć o Nim czegoś więcej”. Obecnie siedem osób słucha programu zebrań zborowych transmitowanych w radiu.
 Ponieważ zbliża się koniec, będziemy świadkami kolejnych klęsk żywiołowych (Mateusza 24:3, 7). Jesteśmy bardzo wdzięczni za wasze szczodre datki składane różnymi sposobami za pośrednictwem serwisu donate.jw.org. Dzięki nim możemy szybko i skutecznie zapewniać niezbędną pomoc.
a Rok służbowy 2020 trwał od września 2019 do sierpnia 2020 roku.
b Z powodu ograniczeń związanych z pandemią COVID-19 nasi bracia musieli uzyskać specjalne pozwolenia na dostarczanie żywności. Wprowadzili też odpowiednie środki ostrożności, żeby zminimalizować ryzyko zarażenia się wirusem.",,https://www.jw.org/open?docid=502500206&prefer=lang&wtlocale=P
"Pamiątka w roku 2020 — serwis jw.org
Rekordowa liczba wejść do naszego oficjalnego serwisu internetowego","Mimo trwania globalnej pandemii choroby COVID-19 Świadkowie Jehowy zwiększyli w okresie Pamiątki swoje wysiłki ewangelizacyjne, dzięki czemu większa liczba ludzi szuka w serwisie jw.org duchowego pokrzepienia, biblijnych informacji oraz wiadomości. W marcu liczba odwiedzających ten serwis podskoczyła w porównaniu z poprzednim miesiącem o ponad 50 procent. Odnotowano też nową najwyższą liczbę próśb o studium Biblii.
Liczba odwiedzających serwis zaczęła stopniowo rosnąć od początku pandemii. W lutym każdego dnia było ich jakieś 2 miliony, co stanowiło normalny ruch. W marcu liczba ta wzrosła do ponad 3 milionów dziennie, a w dniach publikacji specjalnych sprawozdań dotyczących koronawirusa przekraczała 4,5 miliona. 7 kwietnia, w dzień Pamiątki, odwiedzających było ponad 7 milionów. Większość z nich oglądało specjalny program porannego wielbienia i przemówienie na Pamiątkę.
Liczba odwiedzających serwis: W trakcie pandemii odnotowano znaczny wzrost, a najwyższy ruch był w dniu Pamiątki (ponad 7 milionów wejść)
„O tej porze roku wielu ludzi zagląda do serwisu jw.org, żeby się dowiedzieć, gdzie i kiedy mogą skorzystać z Pamiątki” — wyjaśnia brat Clive Martin, który nadzoruje Dział Programistyczny MEPS w Biurze Głównym Świadków Jehowy w Warwick. „W tym roku wielu zainteresowanych nie mogło się spotkać razem z miejscowymi zborami, więc zamieściliśmy specjalne przemówienie i przemówienie na Pamiątce w ponad 500 językach. Te nagrania obejrzano lub pobrano miliony razy. Wysoka liczba odwiedzających serwis w czasie globalnego kryzysu pokazuje, jaką ważną rolę odgrywa serwis jw.org w zapewnianiu duchowych pouczeń i pokrzepienia nie tylko Świadkom Jehowy, lecz również innym ludziom”.
Pobrania: Liczba pobrań specjalnego przemówienia (kolor pomarańczowy) i przemówienia na Pamiątce (kolor niebieski)
Wielu odwiedzających serwis szuka informacji dotyczących zdrowia i zapobiegania chorobom, jak również stresu i niepokoju. Odnotowano też zwiększoną ilość wyszukiwań biblijnych informacji dotyczących znaku dni ostatnich i czterech jeźdźców z 6 rozdziału Księgi Objawienia.
Znamienny jest także wzrost liczby próśb o studium Biblii wypełnianych online. Normalnie nadsyłanych jest około 250 takich formularzy dziennie. W marcu ich liczba wzrosła o 40 procent, do około 350 dziennie. W ciągu tego miesiąca otrzymaliśmy ich blisko 11 000. W 48 godzin w dniu Pamiątki i dzień później nadeszło ponad 1000 próśb o studium Biblii.
Jezus powiedział, że ludzie świadomi swoich potrzeb duchowych będą szczęśliwi (Mateusza 5:3). Cieszymy się, że tak wiele osób szuka u Jehowy i w Jego organizacji pocieszenia i duchowego wsparcia w tych niebezpiecznych czasach (2 Koryntian 1:3, 4).","21 KWIETNIA 2020
WIADOMOŚCI ZE ŚWIATA",https://www.jw.org/open?docid=702020236&prefer=lang&wtlocale=P
"Pamiątka w 2020 roku — Afryka
Program Pamiątki w telewizji i radiu","Obchody Pamiątki śmierci Chrystusa w 2020 roku były wyjątkowe w historii ludu Jehowy. W różnych częściach Afryki program tej uroczystości po raz pierwszy był nadawany w telewizji i radiu w różnych językach.
Dzięki temu z Pamiątki mogło skorzystać ponad 407 000 głosicieli. Oprócz nich program obejrzało mnóstwo osób zainteresowanych. Chociaż ogólna liczba widzów nie jest znana, to nadawane audycje obejmowały swoim zasięgiem ponad 150 milionów osób.
Z powodu pandemii COVID-19 większość osób na Pamiątce korzystała z niej w trybie wideokonfrencji, ale sporo głosicieli w Afryce mieszka w rejonach, gdzie streamowanie i pobieranie plików wideo z internetu oraz za pośrednictwem telefonii komórkowej jest drogie. Dlatego Ciało Kierownicze zgodziło się, żeby wybrane Biura Oddziałów wynegocjowały z nadawcami rozsądne cenowo kontrakty dotyczące transmisji programu Pamiątki w lokalnych i krajowych kanałach telewizyjnych i radiowych.
Przed Pamiątką 11 Biur Oddziałów — Angola, Benin, Demokratyczna Republika Konga, Ghana, Kamerun, Malawi, Mozambik, Senegal, Wybrzeże Kości Słoniowej, Zambia i Zimbabwe — skontaktowały się z nadawcami i podpisały umowy na transmisję przemówienia na Pamiątce w ponad 36 miejscach na terenie 16 krajów.
Angola
Program Pamiątki zgodziło się transmitować łącznie sześć rozgłośni radiowych. Emitowano go w sześciu językach: ibinda, kimbundu, kongo, nyaneka, portugalskim i umbundu. Sygnał tych stacji dociera do najgęściej zaludnionych części kraju.
Demokratyczna Republika Konga
Kobieta studiująca Biblię planowała obejrzeć program Pamiątki sama, ponieważ jej rodzina była przeciwna Świadkom Jehowy. Ale gdy ta kobieta szykowała się do oglądania Pamiątki, jej ojciec krzyknął z dużego pokoju: „Zaczęło się!”. Poszła do tego pokoju i ze zdziwieniem zobaczyła, że cała jej rodzina zebrała się, żeby obejrzeć Pamiątkę w telewizji. Łącznie w tej rodzinie zrobiło to 10 jej krewnych.
W wiosce niedaleko miejscowości Luena pewien człowiek powiedział: „Nasi pastorzy nie zrobili nic. Za to wy dalej oddajecie cześć swojemu Bogu nawet podczas pandemii COVID-19. Przyłączymy się do was!”.
Ghana
Ogólnokrajowa stacja telewizyjna zgodziła się wyświetlić program Pamiątki w języku twi. Wyemitowała nawet reklamę z zaproszeniem do jego oglądania. Oprócz Pamiątki stacja ta wyświetliła filmy Dlaczego Jezus umarł? i Dlaczego Bóg dopuszcza cierpienia?, a także wideoklipy Przyszły nowy świat i Tuż, tuż przed nami.
Senegal
Jedna siostra powiedziała: „Telewizja i radio mówiły o Jehowie. To niesamowite! Jesteśmy tacy szczęśliwi. Tak właśnie działa nasz Bóg, Jehowa!”.
Inna siostra opowiada: „Gdy usłyszałam, że w telewizji będzie transmisja przemówienia na Pamiątce, powiedziałam: ‚To jest okazja, żeby przeprowadzić kampanię zapraszania, którą uniemożliwiła pandemia COVID-19’. Szybko skontaktowałam się z osobami, z którymi studiuję Biblię, które odwiedzam, i ze wszystkimi znajomymi, którzy nie są Świadkami, żeby im powiedzieć o transmisji. Przemówienie obejrzało dziewięcioro moich zainteresowanych z rodzinami. Moja kuzynka, która oglądała program w mieście Ziguinchor, zapytała, czy mogłybyśmy o nim jeszcze porozmawiać, na co się z radością zgodziłam”.
To wyjątkowe zdarzenie stanowi kolejny dowód, że dla Jehowy „wszystko jest możliwe” (Mateusza 19:26).","16 KWIETNIA 2020
WIADOMOŚCI ZE ŚWIATA",https://www.jw.org/open?docid=702020217&prefer=lang&wtlocale=P
Czy Biblia może ci pomóc pokonać uzależnienie od narkotyków?," Każdego roku zażywanie różnych substancji — w tym narkotyków — jest bezpośrednią lub pośrednią przyczyną śmierci milionów osób. W trakcie pandemii COVID-19 problem ten jeszcze się nasilił. Mądre rady z Biblii pomogły wielu osobom pokonać uzależnienie od narkotyków. Mogą pomóc również tobie
 a.
W tym artykule
 Dlaczego pomocy w walce z uzależnieniem szukać w Biblii?
 Cztery oparte na Biblii kroki do zerwania z uzależnieniem
 Wersety biblijne, które mogą pomóc pokonać uzależnienie
 Więcej przykładów osób, które z pomocą Biblii pokonały nałóg
 Czy Biblia zabrania korzystania z pomocy specjalistycznej w leczeniu uzależnień?
 Czy Biblia zabrania stosowania narkotyków w celach medycznych?
 Dlaczego pomocy w walce z uzależnieniem szukać w Biblii?
 Z badań wynika, że przyczyną uzależnień często jest samotność, stres, przygnębienie czy depresja. Biblia może ci pomóc zbudować wiarę potrzebną, żeby radzić sobie z tym, co może prowadzić do uzależnień. Księga ta uczy, że możesz się zaprzyjaźnić z Bogiem (Psalm 25:14). Z Jego pomocą będziesz w stanie pokonać problemy, które mogą się wydawać nie do pokonania (Marka 11:22-24).
 Cztery oparte na Biblii kroki do zerwania z uzależnieniem
 1. Poznaj Boga Jehowę
 b (Jana 17:3). Jest On Stwórcą i Źródłem niewyczerpanej mocy. Co więcej, jest twoim kochającym niebiańskim Ojcem. Chce się z tobą zaprzyjaźnić i użyć swojej mocy, żeby ci pomóc (Izajasza 40:29-31; Jakuba 4:8). Jehowa obiecuje wspaniałą przyszłość osobom, które chcą odnieść korzyść z Jego miłości (Jeremiasza 29:11; Jana 3:16).
 2. Proś Jehowę o pomoc. Módl się do Boga i proś Go, żeby pomógł ci pokonać nałóg i stać się „świętym [czyli czystym], przyjemnym dla Boga” (Rzymian 12:1). Jehowa może użyć swojego świętego ducha, żeby dać ci „niezwykłą siłę” (2 Koryntian 4:7; Łukasza 11:13). Ta siła pomoże ci przestać brać narkotyki i rozwinąć „nową osobowość”, która podoba się Bogu (Kolosan 3:9, 10).
 3. Napełniaj umysł myślami Bożymi (Izajasza 55:9). Bóg pomoże ci ‛odnawiać sposób myślenia’, a to ułatwi ci zerwanie z nałogiem (Efezjan 4:23). Z Biblii dowiadujemy się, co Bóg myśli o różnych sprawach. Dlatego to bardzo ważne, żebyś regularnie ją czytał (Psalm 1:1-3). Żeby zrozumieć to, czego uczy Biblia, wiele osób korzysta z czyjejś pomocy (Dzieje 8:30, 31). Świadkowie Jehowy oferują bezpłatny interaktywny kurs biblijny. Poza tym zapraszamy cię na nasze zebrania, podczas których analizujemy treść Biblii i to, jak jej rady stosować w życiu.
 4. Wybieraj dobre towarzystwo. Przyjaciele i znajomi mogą pomóc ci w zerwaniu z nałogiem albo to utrudnić (Przysłów 13:20). Bóg zapewnia nam dobre towarzystwo osób, które oddają Mu cześć, i chce, żebyś się z nimi zaprzyjaźnił (Psalm 119:63; Rzymian 1:12). Oprócz tego starannie wybieraj rozrywkę, bo w pewnym sensie twoim towarzystwem są też ludzie, których oglądasz, słuchasz lub o których czytasz. Unikaj wszystkiego, co mogłoby osłabić twoje postanowienie robienia tego, co słuszne (Psalm 101:3; Amosa 5:14).
 Wersety biblijne, które mogą pomóc pokonać uzależnienie
 Psalm 27:10: „Nawet gdyby mnie porzucili ojciec i matka, przygarnie mnie sam Jehowa”.
 „Nigdy nie poznałem mojego biologicznego ojca i z tego powodu czułem wewnętrzną pustkę. Kiedy poznałem Boga Jehowę i zrozumiałem, że to realna Osoba, która naprawdę mnie kocha, moje życie nabrało sensu i pokonałem nałóg” (Wilby z Haiti).
 Psalm 50:15: „Wezwij mnie w czasie udręki. Wyratuję cię”.
 „Ten werset wiele razy pomógł mi się nie poddawać, nawet jak zdarzało mi się ulec nałogowi. Jehowa dotrzymał obietnicy” (Serhij z Ukrainy).
 Przysłów 3:5, 6: „Zaufaj Jehowie całym sercem i nie polegaj na własnym zrozumieniu. Pamiętaj o Bogu na wszystkich drogach, a On wyprostuje twoje ścieżki”.
 „Te wersety pomogły mi nie polegać na sobie, tylko na Jehowie. Z Jego pomocą całkowicie zmieniłem życie” (Michele z Włoch).
 Izajasza 41:10: „Nie bój się, bo ja jestem z tobą. Nie martw się, bo jestem twoim Bogiem. Wzmocnię cię, naprawdę ci pomogę. Naprawdę będę cię mocno trzymał swoją silną ręką, ręką, która niesie sprawiedliwość”.
 „Kiedy nie mogłem zażyć narkotyków, byłem bardzo niespokojny. Ale ten werset przekonał mnie, że Jehowa pomoże mi pokonać to uczucie, i tak właśnie było” (Andy z RPA).
 1 Koryntian 15:33: „Nie dajcie się wprowadzić w błąd. Złe towarzystwo psuje pożyteczne zwyczaje”.
 „Pod wpływem złego towarzystwa zacząłem zażywać narkotyki i się od nich uzależniłem. Udało mi się pokonać nałóg, dopiero kiedy zerwałem kontakty z tamtymi ludźmi i zaprzyjaźniłem się z osobami, które są czyste i których styl życia podziwiam” (Isaac z Kenii).
 2 Koryntian 7:1: „Oczyśćmy się ze wszystkiego, co zanieczyszcza ciało i ducha”.
 „Te słowa zmotywowały mnie, żeby się nie poddawać, żeby oczyścić ciało i zostawić za sobą nałogi i robienie rzeczy, które mi szkodzą” (Rosa z Kolumbii).
 Filipian 4:13: „Do wszystkiego mam siłę dzięki Temu, który mnie umacnia”.
 „Wiedziałam, że sama nie mam tyle sił, żeby przestać brać narkotyki, więc modliłam się do Boga o pomoc. On dał mi potrzebne siły” (Patrizia z Włoch).
 Więcej przykładów osób, które z pomocą Biblii pokonały nałóg
 Joseph Ehrenbogen wychowywał się w środowisku, w którym powszechna była przemoc. Uzależnił się od alkoholu, tytoniu, marihuany i heroiny. Kilka razy był bliski śmierci z powodu przedawkowania. Jednak pewien fragment Biblii przekonał go o tym, że może się zmienić. Przeczytaj o jego przeżyciach w artykule „Nauczyłem się szanować kobiety oraz samego siebie”.
 Dmitrij Korszunow wiele razy próbował zerwać z uzależnieniem od alkoholu. Żeby dowiedzieć się, co pomogło mu ostatecznie odnieść sukces, obejrzyj film Miałem dość takiego stylu życia.
Odtwórz wideo
 Czy Biblia zabrania korzystania z pomocy specjalistycznej w leczeniu uzależnień?
 Nie. Biblia przyznaje: „Zdrowi nie potrzebują lekarza, tylko chorzy” (Mateusza 9:12). Jak podaje amerykański instytut zajmujący się problemem narkomanii, „uzależnienie od narkotyków to złożona choroba. Żeby uwolnić się od nałogu, często potrzeba czegoś więcej niż dobrych intencji i silnej woli”. Oczywiście wsparcie Jehowy to znacznie więcej niż czyjakolwiek determinacja. Jednak wiele osób, które dzięki stosowaniu rad biblijnych uwolniło się od nałogu, potrzebowało również pomocy specjalistycznej
 c. Na przykład mężczyzna o imieniu Allen powiedział: „Gdy próbowałem zerwać z alkoholem, fizyczne dolegliwości związane z odstawieniem go były nie do opisania. Zrozumiałem wtedy, że oprócz udzielanego mi wsparcia duchowego potrzebuję też fachowej pomocy medycznej”.
 Czy Biblia zabrania stosowania narkotyków w celach medycznych?
 Nie. Biblia mówi na przykład o stosowaniu alkoholu do leczenia dolegliwości czy łagodzenia bólu umierającej osoby (Przysłów 31:6; 1 Tymoteusza 5:23). Jednak podobnie jak alkohol leki stosowane do uśmierzania bólu mogą być bardzo uzależniające. Dlatego mądrze jest pamiętać o tym zagrożeniu i zachowywać ostrożność, jeśli chodzi o stosowanie środków przeciwbólowych na receptę (Przysłów 22:3).
a Chociaż ten artykuł porusza głównie temat walki z uzależnieniem od narkotyków, omówione w nim zasady biblijne mogą pomóc też osobom zmagającym się z problemami związanymi na przykład z alkoholem, tytoniem, jedzeniem, hazardem, pornografią czy mediami społecznościowymi.
b Jehowa to imię własne Boga (Psalm 83:18). Zobacz artykuł „Kim jest Jehowa?”.
c Jest wiele programów, ośrodków i szpitali, które umożliwiają skorzystanie z pomocy specjalistycznej. Każdy musi starannie przeanalizować dostępne opcje i zdecydować, jaka forma leczenia będzie najlepsza (Przysłów 14:15).",,https://www.jw.org/open?docid=501100036&prefer=lang&wtlocale=P
Wydanie Przekładu Nowego Świata w języku keczua (Boliwia),"Dnia 24 października 2021 roku brat Douglas Little z Komitetu Oddziału w Boliwii ogłosił wydanie w wersji elektronicznej Pisma Świętego w Przekładzie Nowego Świata w języku keczua używanym w Boliwii. Ogłoszenie to podano podczas nagranego wcześniej specjalnego programu, który obejrzało ponad 4000 osób. Spodziewamy się, że wersja drukowana tej Biblii będzie dostępna w kwietniu 2022 roku.
Język keczua (Boliwia) ma wiele regionalizmów. Żeby tekst Przekładu Nowego Świata był zrozumiały dla mieszkańców wszystkich regionów, zawiera on wiele rozbudowanych przypisów z wyjaśnieniami znaczenia słów, które mogą być różnie rozumiane w zależności od regionu.
Tłumaczenia Biblii na keczua (Boliwia) są dostępne od roku 1880, ale sporo z nich posługuje się imieniem Bożym, Jehowa, tylko w przypisach. Najczęściej jest ono zastąpione tytułem „Bóg Ojciec”. Jeden tłumacz powiedział: „Bardzo się cieszę, że w końcu mamy Biblię z imieniem Bożym”.
W trakcie prac tłumaczeniowych wielu tłumaczy zmagało się z różnymi trudnościami, na przykład koniecznością zatroszczenia się o chorych członków rodziny. Poza tym w związku z pandemią COVID-19 wystąpiły trudności logistyczne. Jeden z tłumaczy przyznał: „Dokończenie pracy i wydanie Biblii jeszcze przed wyznaczonym terminem było możliwe wyłącznie dzięki pomocy Jehowy”.
Mamy nadzieję, że Pismo Święte w Przekładzie Nowego Świata w keczua (Boliwia) pomoże wielu użytkownikom tego języka ‛zostać wybawionym i dokładnie poznać prawdę’ (1 Tymoteusza 2:4).
Najważniejsze informacje
Językiem keczua (Boliwia) posługuje się ponad 1,6 miliona ludzi
W 90 zborach tego języka usługuje 3757 głosicieli
7 tłumaczy pracowało nad tym przekładem 3 lata i 8 miesięcy","17 LISTOPADA 2021
BOLIWIA",https://www.jw.org/open?docid=702021312&prefer=lang&wtlocale=P
Pomoc dla pracowników medycznych zmagających się ze stresem," Bryn mieszka w Karolinie Północnej (USA) i jest członkiem miejscowego Komitetu Łączności ze Szpitalami, który współpracuje z pracownikami medycznymi niosącymi pomoc pacjentom będącym Świadkami Jehowy.
 Ze względu na pandemię COVID-19 w wielu szpitalach nie można odwiedzać chorych. Bryn zadzwonił do dyrektora miejscowego szpitala odpowiedzialnego za opiekę duszpasterską, żeby zapytać, jak mógłby wspierać pacjentów będących Świadkami Jehowy.
 Bryn został przełączony do wicedyrektora. Biorąc pod uwagę ograniczenia związane z odwiedzinami u pacjentów, zapytał, czy możliwe byłoby udostępnienie numeru jego telefonu wszystkim hospitalizowanym Świadkom, żeby mógł z nimi porozmawiać. Wicedyrektor wyraził na to zgodę.
 Następnie Bryn pomyślał o personelu szpitala. Powiedział wicedyrektorowi, że docenia ciężką pracę szpitala, i wyraził nadzieję, że pracownicy są zdrowi. Dodał, że czytał o tym, że wielu ludzi, a w szczególności pracowników medycznych, doświadcza z powodu pandemii ogromnego stresu.
 Wicedyrektor potwierdził, że wraz z nastaniem pandemii COVID-19 praca w szpitalu stała się ekstremalnie stresująca.
 Wtedy Bryn powiedział: „Na naszej stronie internetowej są informacje pomocne w radzeniu sobie ze stresem. Po wejściu na stronę www.jw.org i wpisaniu w polu ‚Szukaj’ hasła ‚stres’ wyświetlą się artykuły, które mogą się okazać pomocne dla państwa pracowników”.
 W trakcie rozmowy wicedyrektor od razu wszedł do naszego serwisu, wpisał w wyszukiwarce „stres” i rzucił okiem na wyświetlone artykuły. „Wow!” — zareagował. „Pokażę to dyrektorowi. To się przyda naszemu personelowi i innym osobom. Wydrukuję kilka egzemplarzy i je rozprowadzę”.
 Kilka tygodni później Bryn rozmawiał z dyrektorem, który potwierdził, że wydrukowano artykuły o stresie i o podobnej tematyce. Kopie dostały pielęgniarki i inni pracownicy szpitala.
 Bryn powiedział: „Dyrektor podziękował mi za naszą pracę i za świetnie napisane artykuły, które okazały się bardzo pomocne”.",,https://www.jw.org/open?docid=500200112&prefer=lang&wtlocale=P
" ARTYKUŁ DO STUDIUM NR 25
Starsi — uczcie się od Gedeona","„Nie wystarczyłoby mi czasu, gdybym zaczął opowiadać o Gedeonie” (HEBR. 11:32).
PIEŚŃ 124 Chcę być lojalny
W SKRÓCIE
 a
1. Jakie ważne zadanie mają starsi w myśl 1 Piotra 5:2?
 CHRZEŚCIJAŃSKIM starszym powierzono troskę o cenne owce Jehowy. Ci oddani mężczyźni są wdzięczni za przywilej usługiwania braciom i siostrom i z całych sił starają się być ‛pasterzami, którzy naprawdę pasą’ (Jer. 23:4; odczytaj 1 Piotra 5:2). Bardzo się cieszymy, że mamy w zborach takich mężczyzn!
2. Z jakimi wyzwaniami zmagają się niektórzy starsi?
2 Podczas wywiązywania się ze swoich obowiązków starsi napotykają wiele wyzwań. Na przykład dużo wysiłku wymaga od nich troszczenie się o zbór. Tony, starszy ze Stanów Zjednoczonych, musiał pracować nad skromnością, jeśli chodzi o ilość zadań, których się podejmował. Wyjaśnia: „Na początku pandemii COVID-19 brałem na siebie kolejne obowiązki związane z organizowaniem zebrań i służby. Ale jak bym się nie wysilał, zawsze było jeszcze coś do zrobienia. W końcu czytanie Biblii, studium osobiste i modlitwa zeszły na dalszy plan”. Ilir, starszy z Kosowa, zetknął się z innym wyzwaniem. Kiedy przebywał w strefie działań wojennych, trudno było mu stosować się do wskazówek teokratycznych. Opowiada: „Moja odwaga została poddana próbie, kiedy Biuro Oddziału poprosiło mnie, żebym pomagał braciom i siostrom w niebezpiecznym rejonie. Bałem się, a wskazówki wydawały się niepraktyczne”. Z kolei Timowi, który jest misjonarzem w Azji, po prostu ciężko było każdego dnia ze wszystkim nadążyć. Przyznaje: „Niekiedy czułem się wyczerpany umysłowo i emocjonalnie”. Co może pomóc starszym, którzy napotykają podobne wyzwania?
3. Jakie korzyści każdy z nas może odnieść z przeanalizowania przykładu sędziego Gedeona?
 3 Starsi mogą się wiele nauczyć z przykładu sędziego Gedeona (Hebr. 6:12; 11:32). Był zarówno obrońcą, jak i pasterzem ludu Bożego (Sędz. 2:16; 1 Kron. 17:6). Podobnie jak on, starsi zostali wyznaczeni, żeby troszczyć się o sług Jehowy w niespokojnych czasach (Dzieje 20:28; 2 Tym. 3:1). Możemy brać wzór ze skromności, pokory, posłuszeństwa i wytrwałości Gedeona. Bez względu na to, czy jesteśmy starszymi, czy nie, chcemy coraz bardziej cenić tych ciężko pracujących braci i ich wspierać (Hebr. 13:17).
KIEDY PRÓBIE PODDAWANA JEST TWOJA SKROMNOŚĆ I POKORA
4. Jak Gedeon okazał skromność i pokorę?
4 Gedeon był skromny i pokorny
 b. Kiedy anioł Jehowy przekazał mu, że został wybrany, żeby uwolnić naród izraelski spod władzy Midianitów, ten pokorny człowiek powiedział: „Mój ród jest najmniejszy w Manassesie, a ja znaczę najmniej w domu swojego ojca” (Sędz. 6:15). Uważał, że nie nadaje się do tego zadania, ale Jehowa wiedział lepiej. Z Jego pomocą Gedeon świetnie się z niego wywiązał.
5. Jak może zostać wystawiona na próbę skromność i pokora starszego?
5 Starsi bardzo się starają we wszystkim przejawiać skromność i pokorę (Mich. 6:8; Dzieje 20:18, 19). Nie przechwalają się swoimi umiejętnościami czy osiągnięciami. Z drugiej strony nie uważają, że z powodu swoich wad lub niedociągnięć są bezwartościowi. Ale skromność i pokora starszego poddawana jest niekiedy próbie. Na przykład może on wziąć na siebie wiele obowiązków, a później mieć trudności z wywiązaniem się z nich. Może też być krytykowany za to, jak podszedł do jakiegoś zadania, albo chwalony za to, jak wywiązał się z innego. Jak w takich sytuacjach starszym pomoże przykład Gedeona?
Wzorem Gedeona skromny starszy chętnie prosi o pomoc, na przykład w zajmowaniu się wózkiem z literaturą (zobacz akapit 6)
6. Czego o skromności starsi mogą się nauczyć od Gedeona? (Zobacz też ilustrację).
6 Proś o pomoc. Ktoś, kto przejawia skromność, pamięta o swoich ograniczeniach. Gedeon pokazał, że jest skromny,
 kiedy chętnie prosił innych o pomoc (Sędz. 6:27, 35; 7:24). Starsi robią mądrze, jeśli go naśladują. Cytowany wcześniej Tony wyjaśnia: „Zostałem tak wychowany, że brałem na siebie więcej, niż byłem w stanie unieść. Postanowiłem uwzględnić temat skromności na naszym rodzinnym wielbieniu i zapytałem żonę o spostrzeżenia. Obejrzałem też w serwisie jw.org film Naśladujmy Jezusa w szkoleniu innych, obdarzaniu ich zaufaniem i powierzaniu im zadań”. Tony zaczął prosić o pomoc. Jaki był tego rezultat? Mówi: „Praca w zborze dalej jest wykonywana, a ja mam więcej czasu na wzmacnianie się pod względem duchowym”.
7. Jak starsi mogą naśladować Gedeona, gdy są krytykowani? (Jakuba 3:13).
7 Reaguj łagodnie, gdy jesteś krytykowany. Innym wyzwaniem dla starszych może być krytyka. Również w takiej sytuacji mogą brać przykład z Gedeona. Bez wątpienia był on świadomy swojej niedoskonałości i dlatego odpowiedział łagodnie na zarzuty Efraimitów (Sędz. 8:1-3). Nie wpadł w gniew. Okazał pokorę — wysłuchał tego, co mieli do powiedzenia, i taktownie rozładował napiętą sytuację. Mądrzy starsi tak jak Gedeon uważnie słuchają innych i łagodnie reagują na krytykę (odczytaj Jakuba 3:13). W ten sposób przyczyniają się do pokoju w zborze.
8. Jak zamianowani bracia powinni reagować na pochwały? Podaj przykład.
8 Oddawaj całą chwałę Jehowie. Kiedy Gedeon był chwalony za zwycięstwo nad Midianitami, skierował uwagę na Jehowę (Sędz. 8:22, 23). Jak zamianowani bracia mogą go naśladować? Wszelkie zasługi za swoje osiągnięcia powinni przypisywać Jehowie (1 Kor. 4:6, 7). Na przykład jeśli starszy jest chwalony za umiejętność nauczania, może wskazywać na źródło pouczeń, Słowo Boże, albo na szkolenie zapewniane przez organizację Jehowy. Od czasu do czasu starsi mogą się zastanowić, czy niepotrzebnie nie zwracają uwagi na siebie. Pomyślmy o starszym o imieniu Timothy. Krótko po zamianowaniu bardzo lubił wygłaszać wykłady publiczne. Mówi: „Używałem rozbudowanych wstępów i przykładów. Często mnie za nie chwalono. Niestety, uwaga zwykle skupiała się na mnie, a nie na Biblii czy na Jehowie”. Z czasem Timothy dostrzegł, że musi zmienić styl nauczania, żeby unikać stawiania siebie w centrum uwagi (Prz. 27:21). Jaki był tego efekt? Wyjaśnia: „Teraz bracia i siostry mówią mi, jak mój wykład pomógł im radzić sobie z jakimś problemem, przetrwać próbę albo zbliżyć się do Jehowy. Te wypowiedzi dają mi więcej radości, niż wszystkie pochwały, jakie zbierałem lata temu”.
KIEDY PRÓBIE PODDAWANE JEST TWOJE POSŁUSZEŃSTWO LUB ODWAGA
Gedeon posłusznie zmniejszył wielkość armii — wybrał 300 mężczyzn, którzy okazywali czujność (zobacz akapit 9)
9. Jak zostały wystawione na próbę posłuszeństwo i odwaga Gedeona? (Zobacz ilustrację na stronie tytułowej).
9 Po tym, jak Gedeon został ustanowiony sędzią, jego posłuszeństwo i odwaga zostały poddane próbie. Otrzymał niebezpieczne zadanie — miał zniszczyć ołtarz Baala należący do jego ojca (Sędz. 6:25, 26). Później, gdy Gedeon utworzył armię, dwukrotnie nakazano mu zmniejszyć jej liczebność (Sędz. 7:2-7). W końcu polecono mu zaatakować obóz wroga w środku nocy (Sędz. 7:9-11).
10. Jak może zostać poddane próbie posłuszeństwo starszego?
 10 Starsi powinni być ‛gotowi okazywać posłuszeństwo’ (Jak. 3:17). Posłuszny starszy chętnie podporządkowuje się temu, co mówi Biblia, oraz wskazówkom organizacji Bożej. W ten sposób daje innym wzór. Jednak jego posłuszeństwo może zostać wystawione na próbę. Na przykład może być mu trudno na bieżąco stosować się do często aktualizowanych wskazówek. Czasami mógłby się zastanawiać, czy jakaś wskazówka jest praktyczna lub mądra. Może też zostać poproszony o podjęcie się zadania, które narazi go na utratę wolności. Jak w takich sytuacjach starsi mogą naśladować posłuszeństwo Gedeona?
11. Co pomoże starszym okazywać posłuszeństwo?
11 Uważnie słuchaj wskazówek i się do nich stosuj. Bóg powiedział Gedeonowi, jak ma zniszczyć ołtarz swojego ojca, gdzie wybudować nowy ołtarz dla Jehowy i które zwierzę ofiarować. Gedeon nie kwestionował tych poleceń — po prostu się do nich zastosował. Obecnie organizacja Jehowy przekazuje starszym wskazówki za pośrednictwem listów, ogłoszeń i wytycznych dotyczących naszego zdrowia duchowego i fizycznego. Bardzo kochamy starszych za to, że wiernie zapewniają nam teokratyczne przewodnictwo. Korzysta na tym cały zbór (Ps. 119:112).
12. Jak starsi mogą zastosować się do rady z Hebrajczyków 13:17, kiedy zmieniają się teokratyczne wskazówki?
12 Chętnie się dostosowuj. Jak pamiętamy, na polecenie Jehowy Gedeon zredukował wielkość armii o ponad 99 procent (Sędz. 7:8). Mógłby sobie pomyśleć: „Czy ta zmiana jest naprawdę konieczna? Czy to się uda?”. Okazał jednak posłuszeństwo. Obecnie starsi naśladują Gedeona, kiedy wprowadzają zalecane przez organizację zmiany (odczytaj Hebrajczyków 13:17). Na przykład w roku 2014 Ciało Kierownicze dokonało zmian w sposobie finansowania budów Sal Królestwa i Sal Zgromadzeń (2 Kor. 8:12-14). Zbory nie zaciągają już pożyczek na budowę obiektów teokratycznych. Teraz datki na ten cel pochodzą ze zborów na całym świecie. Są rozdzielane tak, by te obiekty mogły powstawać wszędzie, gdzie są potrzebne — niezależnie od tego, czy miejscowy zbór na to stać. Gdy o tej zmianie dowiedział się José, miał wątpliwości, czy to zadziała. Myślał: „Nie zbudujemy nawet jednej Sali Królestwa. W tej części świata tak się tego nie robi”. Co pomogło José poprzeć to nowe postanowienie? Opowiada: „Słowa z Księgi Przysłów 3:5, 6 przypomniały mi, żebym ufał Jehowie. A rezultaty okazały się wspaniałe!
 Nie tylko budujemy więcej Sal Królestwa, ale też zrozumieliśmy, że sami możemy przyczyniać się do tego, by ‛nastąpiło wyrównanie’”.
Nawet gdy nasza działalność jest zakazana, możemy odważnie dawać świadectwo (zobacz akapit 13)
13. (a) O czym był przekonany Gedeon? (b) Jak starsi mogą naśladować Gedeona? (Zobacz też ilustrację).
13 Odważnie wykonuj wolę Jehowy. Gedeon posłuchał Jehowy pomimo swoich obaw oraz ryzyka, jakie musiał podjąć (Sędz. 9:17). Jehowa zapewnił go o swoim wsparciu. Dzięki temu Gedeon był przekonany, że może na Niego liczyć, gdy będzie bronił Jego ludu. Starsi mieszkający w rejonach, gdzie nasza działalność jest zakazana, mogą naśladować Gedeona. Odważnie przewodzą na zebraniach i w służbie kaznodziejskiej, chociaż grozi im za to areszt, przesłuchanie, utrata pracy albo brutalne traktowanie
 c. W trakcie wielkiego ucisku starsi będą musieli posłusznie stosować się do otrzymywanych wskazówek — bez względu na związane z tym ryzyko. Te wskazówki mogą dotyczyć ogłaszania orędzia przypominającego grad oraz tego, jak przetrwać atak Goga z Magog (Ezech. 38:18; Obj. 16:21).
KIEDY PRÓBIE PODDAWANA JEST TWOJA WYTRWAŁOŚĆ
14. Jak została poddana próbie wytrwałość Gedeona?
14 Zadanie Gedeona jako sędziego było fizycznie wyczerpujące. Gdy w trakcie nocnej bitwy Midianici zaczęli uciekać, ścigał ich od doliny Jizreel aż do Jordanu, którego brzegi prawdopodobnie porastała gęsta roślinność (Sędz. 7:22). Czy Gedeon zakończył pościg przy Jordanie? Nie! Chociaż on i jego 300 ludzi byli zmęczeni, przekroczyli rzekę i ruszyli dalej. W końcu dogonili Midianitów i ich pokonali (Sędz. 8:4-12).
15. Kiedy może zostać poddana próbie wytrwałość starszego?
15 Troska o zbór i rodzinę może sprawić, że starszy poczuje się wyczerpany
 pod względem fizycznym, umysłowym lub emocjonalnym. Jak w takich okolicznościach starsi mogą naśladować Gedeona?
Troskliwi starsi wzmacniają wiele osób, które potrzebują wsparcia (zobacz akapity 16 i 17)
16, 17. Co pomogło Gedeonowi wytrwać i o czym mogą być przekonani starsi? (Izajasza 40:28-31). (Zobacz też ilustrację).
16 Ufaj, że Jehowa doda ci sił. Gedeon ufał, że Jehowa go wzmocni, i się nie zawiódł (Sędz. 6:14, 34). Na przykład on i jego ludzie pieszo ścigali dwóch midianickich królów, chociaż ci przypuszczalnie uciekali na wielbłądach (Sędz. 8:12, 21). Ale Izraelici byli zdeterminowani i z pomocą Boga odnieśli zwycięstwo. Podobnie starsi mogą polegać na Jehowie, który „nigdy się nie męczy ani nie nuży”. On doda im sił, kiedy będą tego potrzebowali (odczytaj Izajasza 40:28-31).
17 Rozważmy przykład Matthew, który usługuje w Komitecie Łączności ze Szpitalami. Co pomaga mu być wytrwałym? Opowiada: „Przekonałem się o tym, jak prawdziwe są słowa z Listu do Filipian 4:13. Często byłem tak wyczerpany, że błagałem Boga o siły fizyczne i umysłowe, żebym mógł dalej wspierać swoich braci. W takich chwilach czułem, jak duch Jehowy mnie umacnia i pomaga mi trwać”. Podobnie jak Gedeon, ofiarni starsi mogą napotykać przeszkody, gdy niesamolubnie troszczą się o lud Boży. Oczywiście muszą brać pod uwagę swoje fizyczne i emocjonalne ograniczenia. Ale mogą ufać, że Jehowa usłyszy ich prośby o pomoc i doda im sił do wytrwania (Ps. 116:1; Filip. 2:13).
18. Jak starsi mogą naśladować Gedeona?
18 Z przykładu Gedeona starsi mogą wyciągnąć praktyczne wnioski. Powinni być skromni i pokorni, jeśli chodzi o to, ile obowiązków na siebie biorą oraz jak reagują na krytykę albo pochwały. Muszą przejawiać posłuszeństwo i odwagę, zwłaszcza że koniec tego systemu jest coraz bliższy. Muszą też ufać, że bez względu na to, z jakimi przeszkodami się spotkają, Bóg doda im sił. Z pewnością jesteśmy wdzięczni za ciężko pracujących pasterzy i ‛zawsze cenimy takich ludzi’ (Filip. 2:29).
JAK STARSI MOGĄ NAŚLADOWAĆ GEDEONA POD WZGLĘDEM...
skromności i pokory?
posłuszeństwa i odwagi?
wytrwałości?
PIEŚŃ 120 Bądźmy łagodni jak Chrystus
a Gedeon został wyznaczony przez Jehowę, żeby pasł i chronił Jego lud w trudnym okresie historii Izraela. Wiernie wywiązywał się z tego zadania przez jakieś 40 lat. Wiązało się to jednak z wieloma trudnościami. W tym artykule omówimy, jak jego przykład może pomóc dzisiejszym starszym, kiedy stają przed wyzwaniami.
b Skromność i pokora są ze sobą ściśle związane. Jeśli jesteśmy skromni, mamy właściwy stosunek do samych siebie i bierzemy pod uwagę swoje ograniczenia. A jeśli jesteśmy pokorni, szanujemy innych i uważamy ich za wyższych od siebie (Filip. 2:3). Zazwyczaj osoba skromna jest też pokorna.
c Zobacz artykuł „Oddawaj cześć Jehowie nawet w obliczu zakazu”, zamieszczony w Strażnicy z lipca 2019 roku, strony 10, 11, akapity 10-13.",,https://www.jw.org/open?docid=2023440&prefer=lang&wtlocale=P
Trwa proces karny przeciwko 70-letniej siostrze Ludmile Ponomarenko,"Planowane ogłoszenie wyroku
Leninski Sąd Rejonowy w Rostowie nad Donem niedługo ogłosi wyrok w sprawie siostry Ludmiły Ponomarenko
 a.
Informacje o oskarżonej
Ludmiła Ponomarenko
Urodzona: 1950 (Oła, obwód magadański)
Z życiorysu: Zanim przeszła na emeryturę, pracowała w fabryce jako elektryk. Ma dwie córki i dwoje wnucząt. Lubi czytać książki i szydełkować. Opiekuje się mężem, który ma poważne problemy zdrowotne
Ogromny wpływ wywarło na nią poznanie osobistego imienia Stwórcy. Jej serce poruszyły też informacje o tym, co Bóg zamierza wobec ziemi i ludzkości. Została ochrzczona jako Świadek Jehowy w 1998 roku
Proces
6 czerwca 2019 roku przeciwko siostrze Ludmile Ponomarenko wszczęto postępowanie karne. Przestępstwa, o jakie się ją oskarża, to udostępnianie miejsca na spotkania religijne organizacji „ekstremistycznej” oraz dzielenie się z innymi orędziem z Biblii.
Siostra Ludmiła nie oczekiwała, że prześladowania, które dotykają jej współwyznawców w Rosji, ją ominą. Wyjaśnia: „Kiedy zaczęto prześladować braci i siostry w Moskwie, a także w Taganrogu, stało się dla mnie jasne, że prędzej czy później spotka to każdego”.
Z powodu ograniczeń związanych z COVID-19 współwyznawcy Ludmiły nie mogą przychodzić na rozprawy, żeby zapewnić jej wsparcie i pokrzepienie. Ludmiła tak opowiada o tej sytuacji: „Bardzo się martwiłam i czułam niepokój na myśl o tym, że będę sama podczas rozpraw. Dlatego w drodze do sądu śpiewałam sobie po cichu pieśni Królestwa i modliłam się do Jehowy. Zauważyłam, że to daje mi dużo sił. W trakcie rozpraw nie czuję niepokoju i czas mija mi bardzo szybko”.
Ludmiła wyjaśnia też, jaki ta sytuacja ma wpływ na jej męża i dwie córki, którzy nie są Świadkami Jehowy. Mówi: „Ciężko jest [im] zrozumieć, dlaczego wytoczono mi proces. Przejmują się, bo widzą, jak bardzo mnie to obciąża pod względem fizycznym”. Dodaje: „Z czasem moi bliscy zdali sobie sprawę, jakim absurdem jest to, co się dzieje, i pomagają mi przetrwać ten czas”.
Prześladowania nie osłabiły gorliwości siostry Ludmiły. Opowiada: „Moje serce przepełnia radość, bo nie muszę się bać tego, co spotyka mnie teraz, ani tego, co zgodnie z proroctwami biblijnymi wydarzy się już wkrótce. Moja więź z Jehową jest coraz silniejsza. Moje modlitwy stały się treściwsze, dłuższe i bardziej osobiste”.
Jesteśmy pewni, że Jehowa w dalszym ciągu będzie wspierał swoim duchem siostrę Ludmiłę Ponomarenko i że ‛będzie ona chroniona przez Wszechmocnego’ (Psalm 91:1).
a Sąd nie zawsze z wyprzedzeniem powiadamia o dacie ogłoszenia wyroku.","15 KWIETNIA 2021
ROSJA",https://www.jw.org/open?docid=702021159&prefer=lang&wtlocale=P
Zmęczenie pandemią — jak sobie z tym radzić?," Czy masz już dość pandemii COVID-19? Jeśli tak, to nie jesteś sam. Od miesięcy to koronawirus dyktuje ludziom na całym świecie, jak mają żyć. Doktor Hans Kluge, dyrektor regionalny Światowej Organizacji Zdrowia (WHO) na Europę, mówi, że „walka z COVID-19 zmusiła ludzi do ogromnych wyrzeczeń”. I dodaje: „W takich okolicznościach to naturalne, że odczuwamy apatię, brak motywacji i zmęczenie”.
 Jeśli i ty odczuwasz zmęczenie pandemią, nie zniechęcaj się. Wiele osób przekonało się, że w tej stresującej sytuacji pomagają im rady z Biblii. Mogą też pomóc tobie.
 Czym jest zmęczenie pandemią?
 Dlaczego jest to poważny problem?
 Zasady biblijne, które mogą ci pomóc
 Fragmenty Biblii, które pomagają radzić sobie ze zmęczeniem pandemią
 Czym jest zmęczenie pandemią?
 Zmęczenie pandemią nie jest stanem chorobowym. Terminem tym określa się naturalną reakcję ludzi na przedłużającą się niepewność i brak stabilizacji spowodowane pandemią. Chociaż każdy reaguje inaczej, do oznak takiego zmęczenia najczęściej należą:
  brak motywacji
  zmiana nawyków związanych z jedzeniem i snem
  rozdrażnienie
  stres związany z codziennymi czynnościami
  problemy z koncentracją
  poczucie beznadziejności.
 Dlaczego jest to poważny problem?
 Zmęczenie pandemią COVID-19 to poważne zagrożenie nie tylko dla naszego bezpieczeństwa, ale też bezpieczeństwa innych. Może sprawić, że stopniowo zaczniemy tracić motywację do trzymania się zasad ochrony przed zarażeniem. Moglibyśmy stać się bardziej obojętni na zagrożenie, mimo że wirus cały czas się rozprzestrzenia i zabija. Zmęczeni ograniczeniami moglibyśmy szukać większej wolności, a tym samym narazić siebie i innych na ryzyko zakażenia.
 W tych stresujących czasach wiele osób przekonało się o prawdziwości tego, co mówi Biblia: „Jeśli w czasie trudności się zniechęcisz, twoje siły będą marne” (Przysłów 24:10). W Biblii znajdziemy zasady, które pomagają nam radzić sobie ze zniechęcającymi sytuacjami, a więc również z tą pandemią.
 Zasady biblijne, które mogą ci pomóc
  Utrzymuj dystans fizyczny, ale nie towarzyski
 Co mówi Biblia: „Prawdziwy przyjaciel (...) jest bratem, na którym można polegać w chwilach udręki” (Przysłów 17:17).
 Jakie ma to znaczenie: Prawdziwi przyjaciele wspierają się nawzajem (1 Tesaloniczan 5:11). Natomiast przedłużająca się izolacja może nawet zagrozić zdrowiu (Przysłów 18:1).
 Spróbuj zrobić tak: Utrzymuj kontakt z przyjaciółmi przez komunikatory internetowe, rozmowy telefoniczne, mejle i SMS-y. Zwróć się do nich, jeśli masz zły dzień. Bądź też na bieżąco z tym, co u nich słychać. Wymieniajcie się pomysłami, jak sobie radzić w czasie pandemii. Zrób coś miłego dla przyjaciela, a od razu polepszy się nastrój i tobie, i jemu.
Co mówią inni
„Staram się planować wideokonferencje z przyjaciółmi. Czasami spotykam się tylko z jedną osobą. A czasami fajnie jest spotkać się w większej grupie, żeby w coś zagrać albo po prostu ze sobą pobyć. Chociaż to nie to samo, co spotkanie na żywo, to naprawdę pomaga. Pandemia bardzo utrudnia życie. Dlatego to takie ważne, żeby utrzymywać kontakt z przyjaciółmi i szczerze mówić o swoich odczuciach. Może to nie być łatwe, ale tak naprawdę każdy tego potrzebuje” (Megan, Kanada).
„Tęsknimy za naszą rodziną i przyjaciółmi, ale znaleźliśmy sposoby, żeby upewniać ich o naszej miłości. Całą rodziną przygotowywaliśmy dla nich kartki i drobne prezenty. Dołączaliśmy też zachęcające wersety z Biblii. Chcieliśmy, żeby wiedzieli, że o nich myślimy. Mieliśmy z tego mnóstwo radości! Wspólne robienie czegoś dla innych pomaga nam nie myśleć o własnych problemach i zmartwieniach” (Emma i jej mąż Nathan oraz dzieci Eli i Hope, USA).
  Jak najlepiej wykorzystuj swoje obecne warunki
 Co mówi Biblia: „[Rób] jak najlepszy użytek ze swojego czasu” (Efezjan 5:16).
 Jakie ma to znaczenie: Rozsądne wykorzystywanie czasu pomoże ci zachowywać pozytywne nastawienie i unikać niepotrzebnego zamartwiania się (Łukasza 12:25).
 Spróbuj zrobić tak: Zamiast skupiać się na tym, czego nie możesz zrobić, zastanów się, jak wykorzystać swoje obecne warunki. Może na przykład zabierzesz się za coś, co ciągle odkładałeś na później? Albo zajmiesz się hobby, na które wcześniej nie miałeś czasu? Czy mógłbyś poświęcić więcej uwagi swojej rodzinie?
Co mówią inni
„Udało nam się zrobić sporo dodatkowych rzeczy wokół domu. Posadziliśmy warzywa i zioła. Organizowaliśmy też kreatywne zajęcia, na przykład robiliśmy różne dekoracje” (Evan i jego żona Samantha oraz dzieci Eli i Adam, RPA).
„Spędzamy ze sobą więcej czasu niż kiedykolwiek wcześniej w trakcie naszego 30-letniego małżeństwa. Jeszcze lepiej poznaliśmy swoje dobre strony i słabości. To wszystko bardzo nas do siebie zbliżyło. Teraz jesteśmy lepiej przygotowani, żeby wspierać się w trudnych chwilach w przyszłości” (Ivan i jego żona Eve, Włochy).
  Trzymaj się ustalonego planu
 Co mówi Biblia: „Niech wszystko odbywa się (...) w sposób uporządkowany” (1 Koryntian 14:40).
 Jakie ma to znaczenie: Ludzie na ogół są spokojniejsi i szczęśliwsi, jeśli działają według ustalonego planu.
 Spróbuj zrobić tak: Stwórz sobie plan dostosowany do obecnej sytuacji. Wyznacz czas na obowiązki szkolne, zawodowe i na różne prace w domu. Zadbaj też o swoją duchowość. Zaplanuj również wspólne spędzanie czasu z rodziną, aktywność fizyczną i przebywanie na świeżym powietrzu. Co jakiś czas przeanalizuj swój plan i wprowadź niezbędne zmiany.
Co mówią inni
„Staram się, żeby mój dzień wyglądał podobnie jak przed pandemią. Na przykład codziennie wstaję o tej samej porze. A czas na pewne rzeczy, których nie mogę teraz robić, wykorzystuję na ćwiczenia. To, że trzymam się swoich zwyczajów, pomaga mi oderwać myśli od pandemii i skupić się na rodzinie i przyjaciołach” (Kgaogelo, RPA).
„Wstaję, jem śniadanie i piję kawę — tak jak zwykle. Potem szykuję się jak do wyjścia z domu. To poprawia mi samopoczucie i sprawia, że przez cały dzień mam więcej energii” (Carmel, Francja).
  Przygotuj się na zmieniające się pory roku
 Co mówi Biblia: „Roztropny widzi niebezpieczeństwo i się kryje” (Przysłów 22:3).
 Jakie ma to znaczenie: Świeże powietrze i światło słoneczne służą zdrowiu fizycznemu i psychicznemu. Ale w zależności od tego, gdzie mieszkasz, korzystanie z nich może nie być łatwe w różnych porach roku.
 Spróbuj zrobić tak: Kiedy zbliża się zima, postaraj się, żeby w miejscu, gdzie pracujesz albo spędzasz dużo czasu, było jak najwięcej światła słonecznego. Nawet w chłodniejsze dni planuj aktywność na świeżym powietrzu. Jeśli to możliwe, zaopatrz się w zimowe ubrania, żebyś mógł spędzać na zewnątrz więcej czasu.
 Z kolei kiedy zbliża się lato, ludzie będą częściej poza domem, dlatego zachowaj ostrożność. Wybieraj taki czas i miejsca, żeby nie przebywać w tłumie.
Co mówią inni
„Tam, gdzie mieszkam, dużo pada, dlatego mam elastyczny plan dnia. Jak tylko zobaczę słońce, staram się jak najszybciej wyjść na zewnątrz. Nawet krótki spacer czy przejażdżka rowerem w słońcu bardzo poprawia mi nastrój” (Sameena, Francja).
„Latem było łatwiej, bo miałam więcej okazji do spędzenia czasu na świeżym powietrzu. Teraz zbliża się zima, więc robię sobie listę rzeczy, którymi będę mogła zajmować się w domu” (Tiffany, Kanada).
  Cały czas stosuj się do zasad bezpieczeństwa
 Co mówi Biblia: „Głupi jest lekkomyślny i zbyt pewny siebie” (Przysłów 14:16).
 Jakie ma to znaczenie: Choroba COVID-19 jest bardzo zaraźliwa i może prowadzić do śmierci. Dlatego jeśli nie jesteś ostrożny, dużo ryzykujesz.
 Spróbuj zrobić tak: Regularnie sprawdzaj oficjalne zalecenia podawane przez lokalne instytucje. Upewniaj się, że się do nich stosujesz. Nigdy nie zapominaj, że twoje zachowanie ma wpływ nie tylko na ciebie, ale też na twoją rodzinę i inne osoby.
Co mówią inni
„Robię, co mogę, żeby zapobiegać rozprzestrzenianiu się wirusa. To prawda, że niektórzy ignorują zalecenia, ale ja staram się chronić siebie i swoich bliskich” (Daryn, RPA).
  Dbaj o swoje relacje z Bogiem
 Co mówi Biblia: „Zbliżcie się do Boga, a On zbliży się do was” (Jakuba 4:8).
 Jakie ma to znaczenie: Bóg może ci pomóc radzić sobie w każdej trudnej sytuacji (Izajasza 41:13).
 Spróbuj zrobić tak: Codziennie czytaj fragment Słowa Bożego — Biblii. Żeby ci było łatwiej to robić, możesz skorzystać z planu czytania Biblii zamieszczonego w tym serwisie.
 Pomimo pandemii COVID-19 Świadkowie Jehowy na całym świecie organizują swoje zebrania w trybie wideokonferencji. Wirtualnie odbyła się też Pamiątka śmierci Jezusa i coroczny kongres. Jeśli chciałbyś zobaczyć, jak wyglądają takie spotkania, skontaktuj się ze Świadkami Jehowy.
Co mówią inni
„Mam teraz trochę dodatkowego czasu i wykorzystuję go na czytanie Biblii. Dzięki temu wzmacnia się moje zaufanie do obietnic Jehowy
 a. Upewniam się, że w przyszłości życie będzie wyglądać zupełnie inaczej” (Roberto, Włochy).
„Razem z mężem czytamy Biblię i staramy się nauczyć na pamięć niektórych wersetów. Oprócz tego modlimy się i rozmawiamy z innymi o biblijnej nadziei. To dodaje nam sił do radzenia sobie z obecną sytuacją” (Alta i jej mąż Jannie, RPA).
a Jehowa to wyjawione w Biblii imię Boga (Psalm 83:18).
 Fragmenty Biblii, które pomagają radzić sobie ze zmęczeniem pandemią
 Izajasza 30:15: „Zachowujcie spokój i okazujcie zaufanie — to będzie waszą siłą”.
 Wniosek: Kiedy ufamy radom od Boga, łatwiej nam zachować spokój w tych trudnych czasach.
 Przysłów 15:15: „Wszystkie dni uciśnionego są złe, ale kto ma radosne serce, cały czas ucztuje”.
 Wniosek: Skupianie się na pozytywnych sprawach pomoże ci zachować radość nawet w stresującym okresie.
 Przysłów 14:15: „Naiwny wierzy każdemu słowu, ale roztropny zastanawia się nad każdym swoim krokiem”.
 Wniosek: Stosuj się do zasad bezpieczeństwa i nie zakładaj pochopnie, że ograniczenia nie są już potrzebne.
 Izajasza 33:24: ‛Żaden człowiek nie powie: Jestem chory’.
 Wniosek: Bóg obiecuje, że usunie wszystkie choroby.",,https://www.jw.org/open?docid=501100011&prefer=lang&wtlocale=P
"Strażnica nr 2 z 2021 roku rozpowszechniana podczas listopadowej kampanii w ponad 300 językach
Wydana w siedmiu kolejnych językach!","W listopadzie 2021 roku Świadkowie Jehowy rozpowszechniali na całym świecie Strażnicę nr 2 z 2021 roku w ponad 300 językach. W siedmiu z nich publikacja ta ukazała się po raz pierwszy. Są to języki: farerski, pidżyn hawajski, luksemburski, manipuri (alfabet łaciński), orija, dolnoniemiecki (zachodniopomorski) oraz kreolski (Saint Lucia).
Brat Nicholas Ahladis, pracujący w Biurze Głównym w Dziale Wspierania Tłumaczeń, mówi: „Nasze publikacje są przygotowywane z myślą o ludziach różnego pochodzenia. Ale niektóre zespoły tłumaczy mają ograniczone możliwości i nie są w stanie tłumaczyć każdego wydania Strażnicy. Komitety Oddziałów nadzorujące pracę takich zespołów mogą poprosić Komitet Redakcyjny Ciała Kierowniczego o zgodę na przetłumaczenie konkretnego materiału. Tak właśnie było w wypadku Strażnicy nr 2 z 2021 roku w tych siedmiu językach”.
Wspomniana kampania przyniosła piękne rezultaty. Poniżej opisano kilka sytuacji, które pokazują, jaką wartość mają nasze nieustanne wysiłki w docieraniu z publikacjami biblijnymi do wszystkich grup językowych.
Język farerski
Językiem tym posługują się mieszkańcy Wysp Owczych — archipelagu położonego w północnej części Oceanu Atlantyckiego. Archipelag ten należy do Królestwa Danii. Pracę zespołu tłumaczy nadzoruje Oddział Skandynawia.
Jeden z członków Komitetu Oddziału w Oddziale Skandynawia uczestniczył w kampanii za pomocą łączy elektronicznych razem ze zborem w Thorshavn, stolicy Wysp Owczych. Powiedział: „Praktycznie za każdym razem, gdy proponowałem komuś wysłanie linku do czasopisma, on się na to zgadzał. W ciągu jednego tygodnia wysłałem więcej linków do czasopisma w języku farerskim niż w ciągu całego roku do czasopism po duńsku!”.
Język pidżyn hawajski
Jest to oparty na angielskim język kreolski, którym mówi się na Hawajach. Tamtejszy zespół tłumaczy pracuje pod nadzorem amerykańskiego Biura Oddziału.
Pewien pionier rozmawiał przez telefon z mężczyzną, któremu niedawno zmarła żona. Mężczyzna ten był przygnębiony i martwił się, jak da sobie radę z wychowywaniem dzieci. Brat przeczytał mu fragment z Księgi Objawienia 21:3, 4. Mężczyzna, do głębi poruszony, zaczął płakać. Brat zaproponował mu Strażnicę nr 2 i wyjaśnił, że biblijna obietnica lepszej przyszłości spełni się już wkrótce. Umówił się też z nim na kolejną wizytę.
Język luksemburski
To język narodowy Luksemburga używany przez około 400 000 osób. Zespół tłumaczy podlega Oddziałowi Europa Środkowa.
Pewna siostra od czasu do czasu rozmawiała o Biblii przez telefon z 82-letnią kobietą. Podczas kampanii kobieta ta zadzwoniła do siostry i z podekscytowaniem wyjaśniła, że otrzymała egzemplarz Strażnicy w języku luksemburskim. Powiedziała, że nigdy nie dostała we własnym języku czegoś równie pięknego. Przeczytała nawet kilka akapitów na głos i stwierdziła, że chciałaby, żeby w jej języku ukazywało się więcej naszych publikacji.
Język manipuri (alfabet łaciński)
Jest to główny język używany w indyjskim stanie Manipur. Posługuje się nim jakieś 1,5 miliona ludzi. Większość jego użytkowników woli czytać tekst pisany alfabetem łacińskim. Zespół tłumaczy pracuje pod nadzorem indyjskiego Biura Oddziału.
Do pewnej siostry zadzwoniła starsza kobieta. Zapytała, czy to ona odwiedziła ją w domu, żeby porozmawiać o Biblii. Siostra wyjaśniła, że nigdy wcześniej jej nie spotkała. Jednak dobrze wykorzystała okazję i podzieliła się z nią niektórymi myślami ze Strażnicy nr 2. Kobieta zgodziła się też na studium Biblii.
Język orija
To główny język używany w indyjskim stanie Orisa. Mówi nim ponad 37 milionów ludzi. Pracę zespołu tłumaczy nadzoruje indyjskie Biuro Oddziału.
Pewien brat wysłał link do Strażnicy nr 2 jednemu ze swoich nowych zainteresowanych. Człowiek ten przeczytał to czasopismo i wysłał zdjęcie strony tytułowej kilku swoim znajomym. Jeśli któryś z nich chciał się dowiedzieć czegoś więcej, zainteresowany wysyłał mu link do czasopisma. Wielu jego znajomych było zaintrygowanych tytułem „Lepszy świat już bardzo bliski”. W rezultacie rozpowszechnił czasopismo 20 osobom. Dalej robi postępy duchowe, regularnie uczestniczy w zebraniach i zabiera na nich głos.
Inny brat zdobył się na szczególne wysiłki, żeby dotrzeć ze Strażnicą do wszystkich swoich znajomych mówiących językiem orija. W trakcie kampanii wysłał elektroniczną wersję czasopisma 76 osobom!
Język dolnoniemiecki (zachodniopomorski)
Język ten wywodzi się z Pomorza — regionu leżącego na terenach dzisiejszych Niemiec i Polski. W XIX wieku jego użytkownicy przyjechali do Brazylii. Obecnie społeczności posługujące się tym językiem znajdują się w stanach Espírito Santo, Minas Gerais, Parana, Rio Grande do Sul, Rondônia oraz Santa Catarina. Zespół tłumaczy pracuje pod nadzorem brazylijskiego Biura Oddziału.
Pionierka specjalna usługująca w mieście Canguçu w stanie Rio Grande do Sul wysłała elektroniczną wersję Strażnicy nr 2 kobiecie, która kiedyś studiowała Biblię. Kilka minut później kobieta odpowiedziała jej długą wiadomością, w której stwierdziła, że Jehowa wciąż szuka ludzi godnych życia w raju. Siostra zapytała ją, czy chciałaby, żeby wznowiono z nią studium. Kobieta nie tylko się na to zgodziła, ale też zaczęła regularnie brać udział w zebraniach w trybie wideokonferencji.
Język kreolski (Saint Lucia)
Językiem tym mówi się na wyspie Saint Lucia, położonej na Karaibach. Zespół tłumaczy pracuje pod nadzorem amerykańskiego Biura Oddziału.
Podczas głoszenia telefonicznego głosicielka o imieniu Cynthia rozmawiała w języku kreolskim z pewnym mężczyzną. Podzieliła się z nim myślami ze Strażnicy nr 2 i przeczytała mu Psalm 37:9, 10. Mężczyzna zapytał Cynthię, gdzie znajduje się jej kościół. Wyjaśniła, że z powodu pandemii COVID-19 zebrania z osobistym udziałem obecnych zostały zawieszone, ale odbywają się teraz w trybie wideokonferencji. Mężczyzna połączył się na zebranie przez telefon. Zgodził się też na studium Biblii, które prowadzi z nim mąż Cynthii.
Ogromnie się cieszymy, że w trakcie tej specjalnej kampanii Strażnica dotarła do tylu ludzi. Jesteśmy pewni, że takie kampanie są zgodne z wolą Boga, „który chce, żeby najróżniejsi ludzie zostali wybawieni i dokładnie poznali prawdę” (1 Tymoteusza 2:4).","31 GRUDNIA 2021
WIADOMOŚCI ZE ŚWIATA",https://www.jw.org/open?docid=702021400&prefer=lang&wtlocale=P
Kiedy nadejdzie koniec? Co powiedział o tym Jezus?,"Jak pokazano w poprzednim artykule, kiedy Biblia mówi o końcu świata, nie chodzi o zagładę planety czy całej ludzkości. Chodzi raczej o koniec złych ludzi i instytucji, które stworzyli. Ale czy Biblia mówi, kiedy nastąpi ten koniec?
ZASTANÓW SIĘ NAD DWIEMA WYPOWIEDZIAMI JEZUSA NA TEMAT KOŃCA
„Dlatego stale czuwajcie, bo nie znacie ani dnia, ani godziny” (MATEUSZA 25:13)
„Wciąż miejcie oczy otwarte i stale czuwajcie, bo nie wiecie, kiedy nadejdzie wyznaczony czas” (MARKA 13:33)
Żaden człowiek nie wie dokładnie, kiedy ma się skończyć ten zły świat. Jednak Bóg to wie. Wyznaczył konkretny czas — „dzień i godzinę” (Mateusza 24:36). Ale czy to znaczy, że w ogóle nie da się ustalić, czy koniec jest już bliski? Wcale nie. Jezus powiedział swoim uczniom, żeby zwrócili uwagę na szereg wydarzeń, które miały wskazywać, że zbliża się koniec.
ZNAK PODANY PRZEZ JEZUSA
Te wydarzenia miały być znakiem „zakończenia systemu rzeczy”. Jezus powiedział: „Naród powstanie przeciw narodowi i królestwo przeciw królestwu. W jednym miejscu po drugim będzie też głód i trzęsienia ziemi” (Mateusza 24:3, 7). Wspomniał też, że miały pojawiać się epidemie (Łukasza 21:11). Czy dostrzegasz wydarzenia, o których mówił Jezus?
W naszych czasach na całym świecie występują niszczycielskie wojny, głód, trzęsienia ziemi i trudne do opanowania choroby. Na przykład w 2004 roku potężne trzęsienie ziemi na Oceanie Indyjskim wywołało tsunami, które zabiło jakieś 225 000 osób. A w ciągu roku i kilku miesięcy z powodu pandemii COVID-19 na całym świecie umarło około 2,6 miliona ludzi. Jezus powiedział, że właśnie takie wydarzenia miały wskazywać, że koniec świata jest bliski.
 „DNI OSTATNIE”
Okres, który miał poprzedzać koniec świata, Biblia nazywa „dniami ostatnimi” (2 Piotra 3:3, 4). Jak podaje 2 List do Tymoteusza 3:1-5, te dni miał charakteryzować rażący upadek moralny (zobacz ramkę „
 Tuż przed końcem świata”). Czy widzisz, że dzisiaj ludzie są samolubni, nieżyczliwi, chciwi i brutalni? To też jest dowód, że koniec świata jest bardzo bliski.
Jak długo będą trwały dni ostatnie? Biblia wskazuje, że nie będzie to długi okres. A co się wydarzy potem? Bóg zniszczy „tych, którzy niszczą ziemię” (Objawienie 11:15-18; 12:12).
Wojny
W latach 2007-2017 liczba osób, które zginęły w konfliktach zbrojnych i atakach terrorystycznych, wzrosła ponad dwukrotnie
Choroby
Do najbardziej zabójczych chorób należą: choroby serca, udar, choroby płuc, choroby noworodków, choroby biegunkowe, nowotwory i gruźlica
Głód
W 2019 roku głodowało prawie 9 procent populacji świata. A 21,3 procent dzieci poniżej piątego roku życia było niedożywionych i opóźnionych w rozwoju
Ogólnoświatowa działalność edukacyjna
Ponad 8 milionów Świadków Jehowy udostępnia literaturę biblijną w przeszło 1000 języków w 240 krajach
 BLISKI JEST RAJ NA ZIEMI!
Bóg wyznaczył już dzień i godzinę, kiedy zniszczy ten zły świat (Mateusza 24:36). Co więcej, Bóg „nie chce, żeby ktokolwiek został zgładzony” (2 Piotra 3:9). Daje ludziom możliwość, żeby poznali Jego zasady i się do nich stosowali. Dlaczego? Ponieważ chce, żebyśmy przeżyli koniec świata i cieszyli się życiem w nowym świecie — w raju na ziemi.
Bóg zapewnił ludziom ogólnoświatowy program edukacyjny, który pomaga im dowiedzieć się, co muszą zrobić, żeby żyć w raju pod panowaniem Królestwa Bożego. Jezus powiedział, że dobra nowina o tym Królestwie będzie głoszona na całej ziemi (Mateusza 24:14). I rzeczywiście, w 2019 roku Świadkowie Jehowy na całym świecie poświęcili ponad 2 miliardy godzin na przekazywanie innym biblijnej nadziei na przyszłość. Jezus zapowiedział, że właśnie taka działalność miała być prowadzona przed końcem świata.
Czas ludzkich rządów już prawie się skończył. Ale pamiętaj, że możesz przeżyć koniec świata i znaleźć się w raju na ziemi, który obiecuje Bóg. Następny artykuł wyjaśni, co możesz zrobić, żeby tak było.
 TUŻ PRZED KOŃCEM ŚWIATA
„W dniach ostatnich nastaną krytyczne czasy, trudne do zniesienia. Bo ludzie będą kochać samych siebie, kochać pieniądze, będą chełpliwi, wyniośli, będą rzucać bluźnierstwa, będą nieposłuszni rodzicom, niewdzięczni, nielojalni, pozbawieni naturalnych uczuć, zawzięci, będą rzucać oszczerstwa, będą nieopanowani, brutalni, będą nienawidzić tego, co dobre, dopuszczać się zdrady, będą zuchwali, nadęci pychą, będą kochać przyjemności, a nie będą kochać Boga, będą zachowywać pozory religijności, ale nie będzie ona oddziaływać na ich życie” (2 TYMOTEUSZA 3:1-5)
Proroctwo Jezusa o „dniach ostatnich” daje nam podstawy do nadziei",,https://www.jw.org/open?docid=2021085&prefer=lang&wtlocale=P
Niesamolubna mimo problemów ze zdrowiem," Maria Lúcia z Brazylii cierpi na zespół Ushera, czyli chorobę genetyczną, która często objawia się utratą słuchu oraz postępującą utratą widzenia. Urodziła się głucha i jako dziecko nauczyła się języka migowego. Później, kiedy miała około 30 lat, zaczęła tracić wzrok. Pomimo tych wyzwań zdrowotnych Maria Lúcia nie izolowała się od innych. Teraz, mając ponad 70 lat, nadal prowadzi szczęśliwe i wartościowe życie.
 Maria Lúcia spotkała Świadków Jehowy w 1977 roku, zanim zaczęła tracić wzrok. Wspomina: „Spotkałam Adriano, dawnego kolegę ze szkoły, który był już wtedy Świadkiem Jehowy. Podzielił się ze mną Bożymi obietnicami dotyczącymi przyszłości. Powiedział, że na ziemi będzie raj i wszyscy będą cieszyć się doskonałym zdrowiem. Byłam pod ogromnym wrażeniem tego, co mi powiedział, i zgodziłam się na studium Biblii. Wkrótce zaczęłam chodzić na zebrania do pewnego zboru w Rio de Janeiro. Niektóre z nich były tłumaczone na język migowy. Z pomocą Jehowy zrobiłam postępy duchowe i zostałam ochrzczona w lipcu 1978 roku”.
 Po jakimś czasie Maria Lúcia przeniosła się do innego zboru, gdzie nikt nie znał języka migowego. Początkowo było to dla niej wyzwaniem, bo nie rozumiała, o czym inni mówią na zebraniach. Ale wtedy pomogły jej dwie siostry. Siadały z nią i robiły dla niej notatki z tego, co było mówione. Maria Lúcia mówi: „W domu mogłam wielokrotnie wracać do tych notatek, dzięki czemu lepiej rozumiałam te informacje. Później te dwie siostry nauczyły się języka migowego i były moimi tłumaczkami”.
 Wzrok Marii Lúcii coraz bardziej się pogarszał i nie była już w stanie zobaczyć tego, co migają jej tłumaczki. Dlatego zaczęła się komunikować z innymi za pomocą dotyku. Co to oznacza? Wyjaśnia: „Kładę swoje ręce na rękach osoby, która dla mnie tłumaczy. Dzięki temu mogę rozpoznać znaki migowe”.
 Maria Lúcia jest wdzięczna tłumaczom za wysiłki, na jakie się dla niej zdobywają. Mówi: „Są oni dla mnie cennym prezentem od Jehowy. Z ich pomocą odnoszę korzyści z zebrań, zgromadzeń i kongresów”.
 Maria Lúcia pozostaje aktywna w służbie i głosi innym niesłyszącym za pomocą dotyku. Są oni mile zaskoczeni, kiedy widzą, na jakie wysiłki się zdobywa, żeby dzielić się z nimi dobrą nowiną. Podczas pandemii COVID-19 Maria Lúcia z pomocą swojego brata, José Antônio, który też jest głuchy i niewidomy
 a, napisała wiele listów do niesłyszących.
 Jak to robi? Wyjaśnia: „Używam płaskiej plastikowej nakładki w kształcie litery L, do której wkładam kartkę papieru. Dzięki temu potrafię pisać prosto w linii i uwzględniać akapity. José Antônio ma świetną pamięć. Proponuje tematy i wersety biblijne, które ja zamieszczam w listach. Próbuję pisać w taki sposób, żeby niesłyszący mogli to zrozumieć, bo nie wszyscy są dobrze zaznajomieni z językiem pisanym”.
 Chociaż Maria Lúcia jest już całkowicie niewidoma, cały czas ciężko pracuje. Karoline, jedna z jej tłumaczek, mówi: „Maria Lúcia wykonuje wszystkie obowiązki domowe i stara się, żeby jej mieszkanie było czyste i zadbane. Uwielbia przygotowywać posiłki i częstować nimi swoich przyjaciół”.
 Jefferson, który usługuje jako starszy w zborze Marii Lúcii, dodaje: „Ona bardzo kocha Jehowę. Kocha też ludzi. Zawsze robi rzeczy, z których korzyści odnoszą inni. Jest bardzo niesamolubną osobą” (Filipian 2:4).
a José Antônio został Świadkiem Jehowy później niż Maria Lúcia i przyjął chrzest w 2003 roku. Podobnie jak Maria Lúcia urodził się głuchy i w końcu też stracił wzrok.",,https://www.jw.org/open?docid=500200118&prefer=lang&wtlocale=P
Katastrofalne powodzie dotykają Europę Zachodnią,"Intensywne opady deszczu, szczególnie od 13 do 17 lipca 2021 roku, spowodowały, że wylało wiele rzek w Belgii, Niemczech, Luksemburgu i Holandii. Doprowadziło to do śmiercionośnych powodzi. Nadal próbuje się ustalić rozmiar szkód. To jedna z najbardziej niszczycielskich powodzi, jakie nawiedziły te kraje w ciągu ostatnich 100 lat.
Skutki odczuwane przez naszych współwyznawców
Nikt nie zginął ani nie został poważnie ranny
Co najmniej 304 głosicieli zostało ewakuowanych
Około 100 domów zostało poważnie uszkodzonych
Co najmniej 242 domy zostały uszkodzone w niewielkim stopniu
11 Sal Królestwa zostało uszkodzonych
Pomoc
Powołano cztery Komitety Pomocy Doraźnej (KPD): jeden w Belgii, dwa w Niemczech i Luksemburgu oraz jeden w Holandii
Obecnie KPD organizują prace porządkowe obejmujące osuszanie domów i usuwanie błota oraz dokonywanie niezbędnych napraw
KPD oraz miejscowi starsi zapewnili tymczasowe kwatery oraz wodę pitną wszystkim ewakuowanym
Nadzorcy obwodów na tych terenach zapewniają poszkodowanym braciom i siostrom wsparcie duchowe i emocjonalne
Nadal odbywają się zebrania w trybie wideokonferencji. Członkowie Komitetu Oddziału zapewniają poszkodowanym głosicielom pokrzepienie i zachęty
Wszystkie działania prowadzone są zgodnie z zasadami bezpieczeństwa związanymi z pandemią COVID-19
Starsi z jednego ze zborów w Holandii pomogli się ewakuować pewnej siostrze w podeszłym wieku. Następnie skontaktowali się z jej synem niebędącym Świadkiem Jehowy i poinformowali go, że mama jest bezpieczna. Później powiedział on matce: „Jesteś w naprawdę wspaniałej religii. Twoi bracia bardzo się o ciebie troszczą”.
Grupa strażaków w Belgii obserwowała naszych braci, którzy nieśli pomoc swoim współwyznawcom. Strażacy pochwalili ich za to, że używają środków ochrony osobistej i są dobrze zorganizowani. Podobnie grupa strażaków w Niemczech była pod wrażeniem tego, jak chętnie bracia stosują się do ich wskazówek. Jeden ze strażaków powiedział: „Byłoby wspaniale, gdyby wszędzie były takie ekipy jak wasza”.
Poszkodowani bracia i siostry są wdzięczni organizacji Jehowy za pomoc, jaką otrzymali. Są też wdzięczni Ciału Kierowniczemu za to, że zachęca sług Bożych, żeby byli przygotowani na klęski żywiołowe. A co najważniejsze, są wdzięczni Jehowie, który sprawia, że Jego lud ‛mieszka bezpiecznie i nie boi się żadnego nieszczęścia’ (Przysłów 1:33).","27 LIPCA 2021
WIADOMOŚCI ZE ŚWIATA",https://www.jw.org/open?docid=702021330&prefer=lang&wtlocale=P
Wydanie Chrześcijańskich Pism Greckich w Przekładzie Nowego Świata w języku mistek (Guerrero),"Dnia 8 sierpnia 2021 roku brat José Nieto z Komitetu Oddziału Ameryka Centralna ogłosił wydanie Chrześcijańskich Pism Greckich w Przekładzie Nowego Świata w języku mistek (Guerrero). O wydaniu tego przekładu w formacie elektronicznym poinformowano podczas nagranego wcześniej programu, który obejrzało 785 osób. Papierowa wersja zostanie wydrukowana na początku listopada i dostarczona do zborów w grudniu 2021 roku albo styczniu 2022 roku.
Podczas programu brat Nieto przeczytał 1 Koryntian 14:9 i powiedział: „Jeśli chcemy, żeby Słowo Boże trafiało do serc ludzi, Biblia musi być dostępna w języku, który mogą zrozumieć (...), w języku, którego używają na co dzień”.
Mistek (Guerrero) to język tonalny, w którym zmiana tonu wpływa na znaczenie słów. Posługuje się nim około 150 000 ludzi w stanie Guerrero w Meksyku i nieznana liczba osób w innych częściach tego kraju oraz w Stanach Zjednoczonych.
Brat Lázaro González z Komitetu Oddziału Ameryka Centralna zauważył: „Ludzie mówiący językiem mistek (Guerrero) żyją w rejonie, w którym panuje bieda i przemoc. A sytuację pogorszyła jeszcze pandemia COVID-19. Dlatego wielu myśli, że Bóg ich opuścił. Ale to, że mogą otrzymać część Biblii w swoim języku, jest wyraźnym dowodem, że Jehowa się o nich troszczy”.
Wcześniej w tym języku były dostępne tylko dwa przekłady Chrześcijańskich Pism Greckich. Tłumacze pochodzili z dwóch różnych społeczności i używali słownictwa znanego tylko w swoim regionie. Dlatego te przekłady były trudne do zrozumienia dla innych osób.
Ten nowy przekład jest łatwy do zrozumienia. Na przykład w Mateusza 5:9 czytamy: „Szczęśliwi ci, którzy krzewią pokój”. W języku mistek (Guerrero) nie ma dokładnego odpowiednika słowa „pokój”. Żeby wiernie oddać myśl oryginału, werset ten przetłumaczono: „Szczęśliwi ci, którzy szukają sposobów, żeby zapobiegać problemom/konfliktom”.
Jeden z tłumaczy przyznał: „Bardzo lubię 1 Piotra 1:25, który mówi, że ‚słowo Jehowy trwa wiecznie’. Nie mogę sobie wyobrazić życia bez Biblii i dziękuję Jehowie, że ją chronił i zachował do naszych czasów. A teraz mamy ją nawet w naszym języku — mistek (Guerrero)”.
Inny tłumacz powiedział: „Nie mam najmniejszych wątpliwości, że Jehowa wspierał nas przez swojego świętego ducha. Jestem całkowicie przekonany, że język nie jest dla Niego żadną przeszkodą. Jehowa pokazał nam po raz kolejny, że Jego Słowa ‚nie można uwięzić’” (2 Tymoteusza 2:9).
Najważniejsze informacje
Język mistek (Guerrero) ma ponad 150 000 użytkowników
Językiem tym posługuje się 594 głosicieli należących do 14 zborów, 3 grup i 1 grupy pilotażowej. Sposród tych głosicieli 148 pochodzi z 3 zborów w Stanach Zjednoczonych
Nad tym przekładem pracowało 3 tłumaczy przez 27 miesięcy","19 SIERPNIA 2021
MEKSYK",https://www.jw.org/open?docid=702021277&prefer=lang&wtlocale=P
" ARTYKUŁ DO STUDIUM NR 51
Możesz odczuwać pokój w trudnych czasach","„Niech wasze serca nie będą zatroskane ani ściśnięte ze strachu” (JANA 14:27).
PIEŚŃ 112 Jehowa, Bóg pokoju
W SKRÓCIE
 a
1. Czym jest „pokój Boży” i jakie korzyści z niego odnosimy? (Filipian 4:6, 7).
 JEST taki rodzaj pokoju, o którym ten świat nie ma pojęcia. To „pokój Boży”, czyli spokój wewnętrzny wynikający z utrzymywania drogocennej więzi z naszym niebiańskim Ojcem. Ten pokój sprawia, że czujemy się bezpieczni (odczytaj Filipian 4:6, 7). Cieszymy się też bliskimi relacjami z „Bogiem pokoju” i osobami, które Go kochają (1 Tes. 5:23). Kiedy znamy naszego Ojca, ufamy Mu i jesteśmy Mu posłuszni, wtedy „pokój Boży” może sprawić, że nasze serca będą spokojne mimo różnych trudnych sytuacji.
2. Dlaczego mamy pewność, że można odczuwać pokój Boży?
2 Czy to naprawdę możliwe, żeby odczuwać pokój Boży, kiedy znajdziemy się w trudnej sytuacji — na przykład staniemy w obliczu epidemii, klęski żywiołowej, niepokojów społecznych lub prześladowań? Takie poważne problemy mogą sprawić, że zaczniemy odczuwać strach. Ale Jezus radził swoim naśladowcom: „Niech wasze serca nie będą zatroskane ani ściśnięte ze strachu” (Jana 14:27). Jak to dobrze, że bracia i siostry postępują zgodnie z tą radą. Dzięki pomocy Jehowy potrafią zachować spokój nawet w bardzo trudnych sytuacjach.
ZACHOWYWANIE SPOKOJU W OBLICZU EPIDEMII
3. Jak epidemia lub pandemia może odebrać nam spokój?
3 Epidemia lub pandemia może drastycznie wpłynąć niemal na każdą dziedzinę życia. Pomyślmy, jaki wpływ na wiele osób miała pandemia COVID-19. Z pewnego badania wynika, że ponad połowa ludzi, którzy wzięli w nim udział, miała w trakcie pandemii problemy ze snem. Ponadto w tym okresie gwałtownie wzrosła liczba osób odczuwających
 niepokój, cierpiących na depresję, nadużywających alkoholu i narkotyków, dopuszczających się przemocy domowej oraz podejmujących próby samobójcze. Jeśli w twojej okolicy szerzy się jakaś choroba, to co możesz zrobić, żeby się nie zamartwiać i odczuwać pokój Boży?
4. Dlaczego znajomość proroctwa Jezusa o dniach ostatnich sprawia, że jesteśmy spokojni?
4 Jezus zapowiedział, że w dniach ostatnich epidemie będą występować „w jednym miejscu po drugim” (Łuk. 21:11). Dlaczego znajomość tego proroctwa sprawia, że jesteśmy spokojni? Bo kiedy szerzy się jakaś choroba, nie jesteśmy tym zaskoczeni. Widzimy, że spełnia się to, co zapowiedział Jezus. I chcemy postępować zgodnie z radą, której udzielił tym, którzy mieli żyć w czasie końca: „Uważajcie, żeby się nie przestraszyć” (Mat. 24:6).
Słuchanie nagrań Biblii może ci pomóc odczuwać pokój w czasie epidemii (zobacz akapit 5)
5. (a) O co zgodnie z Filipian 4:8, 9 powinniśmy się modlić w obliczu epidemii? (b) Jaką korzyść możesz odnieść ze słuchania nagrań Biblii?
5 Wybuch epidemii może spowodować, że poczujemy się niepewnie, a nawet wpadniemy w panikę. Coś takiego spotkało siostrę o imieniu Desi
 b. Kiedy z powodu COVID-19 zmarł jej wujek, kuzyn i lekarz, zaczęła się obawiać, że sama zachoruje i zarazi swoją sędziwą mamę. Bała się też, że z powodu pandemii straci pracę i nie będzie jej stać na jedzenie i mieszkanie. Tak ją to martwiło, że miała problemy ze snem. Ale udało się jej odzyskać równowagę. Dzięki czemu? Prosiła Jehowę, żeby pomógł jej zachowywać spokój i myśleć pozytywnie (odczytaj Filipian 4:8, 9). Słuchała, jak On do niej „mówi” za pośrednictwem nagrań Biblii. Wspomina: „Kojący głos lektorów łagodził mój niepokój i przypominał mi o trosce Jehowy” (Ps. 94:19).
6. Jak pomoże ci studium osobiste i obecność na zebraniach?
6 Niewątpliwie epidemia wpłynie na niektóre aspekty twojego życia, ale nie pozwól, żeby odbiła się na twoim studium osobistym albo obecności na zebraniach. Przeżycia braci i sióstr przedstawione w naszych publikacjach i filmach przypominają nam, że można wiernie służyć Jehowie mimo podobnych wyzwań (1 Piotra 5:9). Zebrania pomogą ci napełniać umysł pozytywnymi myślami z Biblii. Będziesz mógł na nich zachęcać innych, ale też sam korzystać z zachęt (Rzym. 1:11, 12). Rozmyślanie o tym, jak Jehowa wspierał swoich sług, kiedy byli chorzy, przestraszeni albo osamotnieni, wzmocni twoją wiarę oraz przekonanie, że wesprze On również ciebie.
7. Czego możemy się nauczyć od apostoła Jana?
 7 Staraj się utrzymywać kontakt z braćmi i siostrami. Epidemia może sprawić, że nawet z naszymi współwyznawcami będziemy musieli zachowywać dystans fizyczny. W takich chwilach możesz się czuć jak apostoł Jan. Chciał się zobaczyć ze swoim przyjacielem Gajusem twarzą w twarz (3 Jana 13, 14). Jednak wiedział, że przez jakiś czas nie będzie to możliwe. Dlatego zrobił, co mógł — napisał do niego list. Jeśli nie zawsze możesz zobaczyć się z braćmi osobiście, staraj się kontaktować z nimi przez telefon, wideorozmowy lub wiadomości tekstowe. Utrzymywanie bliskich kontaktów ze współwyznawcami sprawi, że będziesz się czuł spokojniejszy i mniej samotny. Jeśli coś szczególnie cię niepokoi, porozmawiaj ze starszymi i skorzystaj z ich życzliwych zachęt (Izaj. 32:1, 2).
ZACHOWYWANIE SPOKOJU W OBLICZU KLĘSKI ŻYWIOŁOWEJ
8. Jak klęska żywiołowa może zburzyć spokój?
8 Jeśli kiedykolwiek ucierpiałeś wskutek powodzi, trzęsienia ziemi lub pożaru, jeszcze długo po tym wydarzeniu mogłeś odczuwać silny niepokój. Jeżeli straciłeś bliską osobę albo dobra materialne, mogło to w tobie wywołać rozpacz, uczucie beznadziei lub nawet gniew. Nie znaczy to, że jesteś materialistą lub że brakuje ci wiary. Przeszedłeś trudne chwile i niektórzy mogą się spodziewać, że zareagujesz negatywnie (Hioba 1:11). Ale nawet w bardzo niesprzyjających okolicznościach możesz odczuwać spokój. Dzięki czemu?
9. Jak Jezus przygotował nas na tragiczne wydarzenia?
9 Pamiętaj, że takie wydarzenia są spełnieniem słów Jezusa. Niektórzy ludzie w tym świecie nie dopuszczają myśli, że jakaś klęska żywiołowa może dotknąć ich osobiście, ale my spodziewamy się nasilenia takich zjawisk i wiemy, że mogą one mieć wpływ na nas. Jezus powiedział swoim naśladowcom, że zanim nadejdzie koniec, będą miały miejsce „wielkie trzęsienia ziemi” i inne kataklizmy (Łuk. 21:11). Zapowiadał też „wzrost bezprawia” — i rzeczywiście ciągle słyszymy o przestępstwach, przemocy i terroryzmie (Mat. 24:12). Wielu wiernych sług Jehowy ucierpiało wskutek różnych kataklizmów, ale Jezus nigdy nie mówił, że jeśli spotykają nas nieszczęścia, to znaczy, że Jehowa się o nas nie troszczy (Izaj. 57:1; 2 Kor. 11:25). Być może Bóg nie ochroni nas w cudowny sposób od wszystkich takich wydarzeń, ale zapewni nam to, co niezbędne, żebyśmy zachowali spokój.
10. Dlaczego przygotowanie się na sytuacje kryzysowe dowodzi naszej wiary? (Przysłów 22:3).
10 Łatwiej nam będzie zachować spokój w sytuacji kryzysowej, kiedy będziemy na nią przygotowani. Ale czy takie działania nie świadczą o braku wiary w Jehowę? Wcale nie! Tak naprawdę nasze przygotowanie dowodzi wiary w to, że Jehowa jest w stanie się o nas zatroszczyć. Dlaczego można tak powiedzieć? Słowo Boże zachęca do tego, żeby przewidywać potencjalne zagrożenia (odczytaj Przysłów 22:3). I za pośrednictwem artykułów, zebrań i ogłoszeń organizacja Boża wielokrotnie zachęcała nas do przygotowania się na sytuacje kryzysowe
 c. Czy ufamy Jehowie? Jeśli tak, usłuchamy tych rad teraz — zanim dojdzie do jakiejś katastrofy.
Wcześniejsze przygotowanie może ci pomóc przeżyć klęskę żywiołową (zobacz akapit 11)
 d
11. Czego się uczysz z przeżyć Margaret?
 11 Rozważmy przeżycia siostry o imieniu Margaret. Kiedy w jej okolicy wybuchł pożar, polecono jej się ewakuować. Ponieważ w tym samym czasie próbowało uciec wielu ludzi, ich samochody zupełnie zablokowały drogi. W powietrzu zaczął się unosić gęsty czarny dym, a Margaret przez jakiś czas była uwięziona w samochodzie. Ale przeżyła, bo była przygotowana. W torebce miała mapę, która umożliwiła jej znalezienie drogi ucieczki. Zawczasu przejechała nawet tą drogą, żeby łatwiej jej było to zrobić, kiedy pojawi się zagrożenie. Przygotowanie miało w wypadku Margaret kluczowe znaczenie.
12. Dlaczego stosujemy się do wskazówek dotyczących bezpieczeństwa?
12 Żeby zadbać o bezpieczeństwo ludności, władze mogą zarządzić godzinę policyjną, ewakuację albo podać inne wytyczne. Niektórzy w takich sytuacjach zwlekają z zastosowaniem się do poleceń, bo nie chcą zostawić swojego dobytku. A jak reagują chrześcijanie? W Biblii powiedziano: „Ze względu na Pana podporządkujcie się każdemu, kto sprawuje władzę: czy to królowi, który przewyższa innych, czy to namiestnikom, których on ustanowił” (1 Piotra 2:13, 14). W trosce o nasze bezpieczeństwo wskazówek udziela nam również organizacja Boża. Regularnie otrzymujemy przypomnienia, żeby podawać starszym aktualne dane kontaktowe, co umożliwi im skontaktowanie się z nami w nagłym wypadku. Czy tak robisz? Możemy też dostać wskazówki, żeby nie opuszczać domu, ewakuować się, zgromadzić potrzebne zapasy albo jak i kiedy pomagać innym. Jeśli się do nich nie zastosujemy, możemy narazić życie swoje i starszych. Pamiętajmy, że ci wierni mężczyźni ‛nad nami czuwają’ (Hebr. 13:17). Margaret zauważa: „Jestem głęboko przekonana, że stosowanie się do wskazówek starszych i organizacji uratowało mi życie”.
13. Co sprawia, że wielu chrześcijan mimo trudności zachowuje radość i pokój?
13 Wiele braci i sióstr, którzy musieli opuścić swoje domy z powodu klęski żywiołowej, wojny czy rozruchów, stara się
 jak najszybciej odnaleźć w nowej sytuacji i od razu zaangażować w zajęcia teokratyczne. Tak jak pierwsi chrześcijanie, którzy z powodu prześladowań się rozproszyli, oni też w dalszym ciągu ‛przekazują słowo Boże, głosząc dobrą nowinę’ (Dzieje 8:4). Głoszenie pomaga im skupiać się na Królestwie, a nie na trudnościach. W rezultacie zachowują radość i pokój.
ZACHOWYWANIE SPOKOJU W OBLICZU PRZEŚLADOWAŃ
14. Jak prześladowania mogą wpłynąć na nasz spokój?
14 Prześladowania mogą pozbawić nas tego, co normalnie byłoby dla nas źródłem spokoju. Kiedy możemy bez przeszkód się spotykać, głosić i zajmować codziennymi sprawami bez obawy, że zostaniemy aresztowani, odczuwamy szczęście i zadowolenie. Jeśli ktoś nas tego pozbawi, możemy się niepokoić i myśleć, że to nie koniec problemów. Takie odczucia są czymś normalnym. Ale musimy być ostrożni. Jezus wskazał na pewne zagrożenie — prześladowania mogą doprowadzić do tego, że chrześcijanin mógłby ‛zachwiać się w wierze’ (Jana 16:1, 2). Co pomoże nam zachowywać spokój w razie prześladowań?
15. Dlaczego nie powinniśmy bać się prześladowań? (Jana 15:20; 16:33).
15 W Biblii czytamy: „Wszyscy, którzy pragną z oddaniem służyć Bogu i żyć w jedności z Chrystusem Jezusem, będą prześladowani” (2 Tym. 3:12). Kiedy w pewnym kraju wprowadzono zakaz naszej działalności, mieszkającemu tam bratu o imieniu Andriej trudno było uwierzyć, że wszystkich jego współwyznawców dotkną prześladowania. Myślał sobie: „Świadków jest tu tak dużo, że władze nie zdołają nas wszystkich aresztować!”. Ale to nie przyniosło mu spokoju, zamiast tego ciągle się martwił. Inni bracia pozostawili sprawy w rękach Jehowy i nie liczyli na to, że unikną aresztowania. Mimo wszystko byli spokojniejsi niż on. Dlatego Andriej postanowił wziąć z nich przykład i w pełni zaufać Jehowie. Już po niedługim czasie odzyskał spokój i obecnie mimo wielu wyzwań odczuwa radość. Tak samo może być z nami. Kiedy Jezus zapowiadał przyszłe prześladowania, zapewnił
 też, że możemy pozostać wierni (odczytaj Jana 15:20; 16:33).
16. Do jakich wskazówek powinniśmy się stosować, kiedy spotykają nas prześladowania?
16 Kiedy nasza działalność zostaje zakazana lub podlega ograniczeniom, możemy otrzymywać wskazówki z Biura Oddziału i od starszych zboru. Wszystko po to, żeby zapewnić nam ochronę, pokarm duchowy i pomóc nam w głoszeniu, na ile to możliwe. Staraj się stosować do tych wskazówek, nawet jeśli nie w pełni rozumiesz, dlaczego je podano (Jak. 3:17). Poza tym nigdy nie wyjawiaj informacji o naszych braciach i siostrach lub o działalności zboru osobom, które nie są do tego uprawnione (Kazn. 3:7).
Co pomoże ci odczuwać pokój nawet w trudnych czasach? (Zobacz akapit 17)
 e
17. Na co jesteśmy zdecydowani podobnie jak apostołowie w I wieku?
17 Jednym z powodów, dla których Szatan toczy wojnę ze sługami Boga, jest to, że „zajmują się świadczeniem o Jezusie” (Obj. 12:17). Nie pozwól, żeby Szatan i jego świat cię zastraszyli. Głoszenie i nauczanie mimo sprzeciwu daje nam radość i pokój. W I wieku, kiedy władze żydowskie zakazały apostołom głoszenia, ci wierni mężczyźni postanowili być posłuszni Bogu. Nadal głosili, a to dawało im szczęście (Dzieje 5:27-29, 41, 42). Oczywiście kiedy nasza działalność podlega ograniczeniom, musimy być ostrożni (Mat. 10:16). Ale jeśli robimy wszystko, co możemy, będziemy odczuwać pokój wynikający z tego, że podobamy się Jehowie i dzielimy życiodajną wiedzą z Biblii.
‛BÓG POKOJU BĘDZIE Z TOBĄ’
18. O czym powinniśmy pamiętać, jeśli chodzi o Źródło pokoju, którego potrzebujemy?
18 Bądź pewny, że nawet w najtrudniejszych okolicznościach możesz odczuwać pokój. Musisz wtedy pamiętać, że pokój, którego potrzebujesz, to pokój Boży, czyli ten, którego może udzielić tylko Jehowa. Polegaj na Bogu w obliczu epidemii, klęsk żywiołowych i prześladowań. Trzymaj się blisko Jego organizacji. Rozmyślaj o wspaniałej przyszłości, jaka cię czeka. Wtedy ‛Bóg pokoju będzie z tobą’ (Filip. 4:9). W następnym artykule omówimy, jak możemy pomóc odczuwać pokój Boży naszym współwyznawcom, którzy przeżywają trudności.
CO CI POMOŻE ODCZUWAĆ POKÓJ MIMO...
epidemii?
klęski żywiołowej?
prześladowań?
PIEŚŃ 38 Bóg cię umocni
a Jehowa obiecuje, że udzieli pokoju osobom, które Go kochają. Ale czym jest ten pokój od Boga i jak możemy go otrzymać? Jak „pokój Boży” pomaga nam w obliczu epidemii, klęsk żywiołowych lub prześladowań? W tym artykule odpowiemy na te pytania.
b Niektóre imiona zostały zmienione.
c Zobacz artykuł „Katastrofy — co zrobić, żeby przeżyć?” opublikowany w Przebudźcie się! nr 5 z 2017 roku.
d OPISY ILUSTRACJI: Siostra wcześniej przygotowała się do ewakuacji.
e OPISY ILUSTRACJI: Brat, który mieszka tam, gdzie nasza działalność jest ograniczona, stara się ostrożnie głosić.",,https://www.jw.org/open?docid=2022686&prefer=lang&wtlocale=P
"JAK SĄ WYKORZYSTYWANE TWOJE DATKI
Nowy podręcznik do studiowania Biblii","1 KWIETNIA 2022
 W styczniu 2021 roku Ciało Kierownicze ogłosiło wydanie nowego narzędzia do studium Biblii — książki Już zawsze ciesz się życiem!
 a. Jak zareagowałeś na tę wiadomość? Matthew z Kanady opowiada: „Byłem niesamowicie podekscytowany! A moja ekscytacja jeszcze wzrastała po przemówieniach i filmach z wyjaśnieniami, jak powstawała ta publikacja i jak ją testowano. Nie mogłem się doczekać, kiedy ją dostanę i zacznę jej używać”.
 Książka Już zawsze ciesz się życiem! to narzędzie związane z nową metodą prowadzenia studiów biblijnych. Ale to nie jedyna różnica w porównaniu z poprzednimi podręcznikami do studium. Jeśli korzystasz z drukowanej książki Już zawsze ciesz się życiem!, to pewnie zauważyłeś też, że jest ona inna w dotyku. Żeby się dowiedzieć, dlaczego tak jest, przyjrzyjmy się bliżej procesowi jej produkcji.
Nowa książka inna w dotyku
 Grubszy papier. Dlaczego trzeba go było użyć? W książce Już zawsze ciesz się życiem! jest ponad 600 kolorowych ilustracji, czyli prawie 10 razy więcej niż w książce Czego nas uczy Biblia? Nowa książka ma też więcej niezadrukowanych białych przestrzeni — bez tekstu i bez grafiki. Stwarza to pewien problem: Jeśli papier jest cienki, ilustracje mogą prześwitywać na drugą stronę kartki. Żeby tego uniknąć, bracia z Działu Druku Międzynarodowego w Wallkill przetestowali cztery rodzaje papieru, które obecnie wykorzystujemy w naszych drukarniach. Komitet Redakcyjny Ciała Kierowniczego sprawdził wszystkie próbki i wybrał najmniej prześwitujący papier. Chociaż kosztuje on około 16 procent więcej niż papier standardowo wykorzystywany w większości innych naszych publikacji, umożliwia on zainteresowanym czytanie każdej strony książki Już zawsze ciesz się życiem! bez rozpraszania się ilustracjami na odwrotnej stronie.
Strona z prawej pokazuje papier użyty do produkcji książki Już zawsze ciesz się życiem!
 Inny laminat okładki. Okładka nowej książki ma wyczuwalnie inną fakturę niż okładki pozostałych naszych książek, ponieważ została powleczona odmiennym ochronnym laminatem. Zamiast lśniącego jest on matowy, dzięki czemu lepiej widać ilustrację na okładce. Laminat chroni też książkę przed zniszczeniami wynikającymi z częstego używania. Ale matowy laminat kosztuje nawet pięć razy więcej niż lśniąca powłoka. Kilka Oddziałów współpracowało, żeby zakupić tańszy materiał.
Laminowanie okładki
 Dlaczego do produkcji wybrano droższe materiały? Brat z Działu Druku Międzynarodowego wyjaśnia: „Spodziewamy się, że ta książka będzie intensywnie wykorzystywana, więc chcemy, żeby zachowywała piękny i godny wygląd”. Eduardo z Biura Drukarni w Brazylii mówi: „Bardzo się cieszymy, że organizacja Jehowy wykorzystuje materiały dobrej jakości, żeby ta książka była piękna, trwała i przyjemna w dotyku, a z drugiej strony zadbano o rozsądne gospodarowanie ofiarowanymi środkami”.
Drukowanie w czasie pandemii COVID-19
 Drukowanie książki Już zawsze ciesz się życiem! rozpoczęło się w marcu 2021 roku. Ponieważ trwała już wtedy pandemia COVID-19, wiązało się to z wyzwaniami. W obiektach Betel wprowadzono lockdown, więc nie można było korzystać z pomocy współpracowników dojeżdżających ani zapraszać nowych betelczyków. W rezultacie w niektórych drukarniach brakowało personelu, a inne zostały tymczasowo zamknięte z powodu restrykcji wprowadzonych przez władze.
 Jak pokonano te przeszkody? Kiedy drukarnie mogły pracować, do pomocy w nich przydzielono czasowo braci i siostry z innych działów Betel. „Ich ofiarność i gotowość do nauki nowych zadań okazały się bezcenne przy wykonywaniu tego zadania” — stwierdza Joel z Działu Druku Międzynarodowego.
 Mimo wyzwań wydrukowaliśmy już miliony egzemplarzy książki Już zawsze ciesz się życiem! Wymaga to wykorzystywania wielu różnych materiałów, w tym form drukowych, laminatu, papieru, farb i klejów. W pierwszych pięciu miesiącach drukowania koszt tylko tych materiałów wyniósł ponad 2,3 miliona dolarów (około 10 milionów złotych). Żeby nie marnować środków, drukujemy wyłącznie tyle książek, ile faktycznie potrzebują zbory.
„To dzieło sztuki”
 Co o tej nowej pomocy do studium Biblii myślą nauczyciele i ich zainteresowani? Paul z Australii mówi: „Z Już zawsze ciesz się życiem! korzysta się tak przyjemnie, że myśl o prowadzeniu kursu biblijnego jest niezwykle ekscytująca. Układ książki jest atrakcyjny i naprawdę interaktywny. To świetne połączenie jasnych informacji, poruszających serce pytań, filmików, ilustracji, wykresów i celów dla zainteresowanego. To dzieło sztuki, które zachęca mnie do ulepszania swojego nauczania”.
 Zainteresowany z USA powiedział: „Naprawdę bardzo lubię tę nową książkę. Szata graficzna pomaga mi zrozumieć główne myśli. Materiały wideo poruszają moje serce i zachęcają mnie do działania”. Ten mężczyzna studiuje dwa razy w tygodniu i regularnie korzysta z zebrań zborowych.
 Wciąż trzeba wydrukować miliony egzemplarzy książki Już zawsze ciesz się życiem! w wielu językach. Do tej pory Ciało Kierownicze zatwierdziło druk tej publikacji w 710 językach — to o 340 więcej niż w wypadku książki Czego nas uczy Biblia?!
 Jak są pokrywane koszty z tym związane? Dzięki datkom na naszą ogólnoświatową działalność, składanym również za pośrednictwem serwisu donate.jw.org. Dziękujemy za twoją szczodrość, która umożliwia nam produkcję narzędzi do studiowania Biblii z myślą o ludziach pragnących poznać Jehowę i ‛na zawsze cieszyć się życiem’ (Psalm 22:26).
a Ogłoszenie to zostało podane podczas programu duchowego przy okazji dorocznego zgromadzenia statutowego, które ukazało się w telewizji JW Broadcasting.",,https://www.jw.org/open?docid=502500218&prefer=lang&wtlocale=P
Wysiłki i pomysłowość braci w korzystaniu z zebrań w dobie pandemii,"W trakcie pandemii COVID-19 wiele zborów w różnych częściach świata korzysta z nowych technologii, żeby organizować zebrania. Ale niektórzy nasi bracia mieszkają w rejonach z ograniczonym dostępem do internetu i muszą się zdobywać na ogromne wysiłki, żeby trzymać się dobrych zwyczajów duchowych przy jednoczesnym stosowaniu się do zasad bezpieczeństwa epidemiologicznego. Oto kilka przykładów z Afryki.
Malawi
Wielu braci i sióstr nie ma dostępu do internetu, więc nie mogą korzystać z aplikacji Zoom. Dlatego każdego tygodnia Biuro Oddziału w Malawi przesyła starszym we wszystkich zborach pocztą elektroniczną na telefon pliki wideo z nagraniami zebrań. Starsi udostępniają te pliki głosicielom w swoich zborach.
Niestety, nawet taka forma pomocy nie była możliwa w zborze Tcharo. 28 tamtejszych głosicieli mieszka w górzystej okolicy niedaleko jeziora Niasa w północnej części kraju. Ponieważ pasma górskie blokują sygnał telefonii komórkowej, starszy z tego zboru musiał pokonać wiele kilometrów, żeby dotrzeć do miejsca, w którym jest dobry zasięg. Potem wracał przez góry i gdy był wystarczająco blisko domu każdego głosiciela, przesyłał mu pliki za pomocą technologii Bluetooth.
Ostatnio jednak starsi z zadowoleniem odkryli, że dobry zasięg można złapać znacznie bliżej — na jeziorze Niasa. Bracia wypływają więc czółnem na wodę z dala od gór i tam pobierają pliki wideo. Dzięki temu starsi nie muszą już pokonywać tak dużych odległości.
Mozambik
„Odwiedzając” odległe zbory w północno-zachodnim Mozambiku, nadzorcy obwodów wygłaszają przemówienia przez telefony komórkowe. Ponieważ usługa telekonferencji często nie jest dostępna, zdarza się, że nadzorcy obwodów przemawiają do leżących przed nimi telefonów, z których każdy jest połączony z innym domem głosicieli z odwiedzanego zboru.
Brat Alique Cazawe, nadzorca obwodu, wygłasza przemówienie. Każdy telefon przekazuje jego głos do innego domu głosicieli w zborze
Niektórzy głosiciele mieszkają w bardzo oddalonych rejonach, w których sieci telefonii komórkowej nie mają zasięgu. Gdy zbliża się pora zebrania, bracia i siostry idą przez busz tak długo, aż złapią zasięg. Po uzyskaniu połączenia siadają i słuchają programu.
Brat Yohane Vinho, nadzorca obwodu w takim rejonie, wyjaśnia, że „wielu braci i sióstr zdobywa się na duże wysiłki, żeby korzystać z zebrań”, dzięki czemu mimo izolacji zachowują siły duchowe. Inny nadzorca obwodu, brat Carlos Cortazão, wyjaśnia: „Mamy wrażenie, jakbyśmy wciąż spotykali się z braćmi w Sali Królestwa, wypowiadamy się i wspólnie śpiewamy pieśni. Dostrzegamy rękę Jehowy w tym, że w czasie tej pandemii On wciąż karmi swoich sług pod względem duchowym” (Jana 21:17).","29 GRUDNIA 2020
WIADOMOŚCI ZE ŚWIATA",https://www.jw.org/open?docid=702020506&prefer=lang&wtlocale=P
